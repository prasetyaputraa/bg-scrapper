<?xml version="1.0" encoding="UTF-8"?>
<root>	<sentences sloka="15.1">
		<sanskrit>XV. atha pañcadaśodhyāyaḥ.  (puruṣottamayogaḥ) śrībhagavān uvāca ūrdhvamūlam adhaḥśākham aśvatthaṃ prāhur avyam chandāṃsi yasya parṇāni yas taṃ veda sa vedavit</sanskrit>
	</sentences>	<sentences sloka="15.2">
		<sanskrit>adhaś cordhvaṃ prasṛtāstasya śākhā guṇapravṛddhā viṣayapravālāḥ adhaś ca mūlāny anusaṃtatāni karmānubandhīni manuṣyaloke</sanskrit>
	</sentences>	<sentences sloka="15.3">
		<sanskrit>na rūpam asyeha tathopalabhyate nānto na cādir na ca saṃpratiṣṭhā aśvattham enaṃ suvirūḍhamūlaṃ asaṅgaśastreṇa dṛḍhena chittvā</sanskrit>
	</sentences>	<sentences sloka="15.4">
		<sanskrit>tataḥ padaṃ tatparimārgitavyaṃ yasmin gatā na nivartanti bhūyaḥ tameva cādyaṃ puruṣaṃ prapadye yataḥ pravṛttiḥ prasṛtā purāṇī</sanskrit>
	</sentences>	<sentences sloka="15.5">
		<sanskrit>nirmānamohā jitasaṅgadoṣā adhyātmanityā vinivṛttakāmāḥ dvandvair vimuktāḥ sukhaduḥkhasaṃjñaiḥ gacchhanty amūḍhāḥ padam avyayaṃ tat</sanskrit>
	</sentences>	<sentences sloka="15.6">
		<sanskrit>na tad bhāsayate sūryo na śaśāṅko na pāvakaḥ yad gatvā na nivartante tad dhāma paramaṃ mama</sanskrit>
	</sentences>	<sentences sloka="15.7">
		<sanskrit>mamaivāṃśo jīvaloke jīvabhūtaḥ sanātanaḥ manaḥṣaṣṭhānīndriyāṇi prakṛtisthāni karṣati</sanskrit>
	</sentences>	<sentences sloka="15.8">
		<sanskrit>śarīraṃ yad avāpnoti yac cāpy utkrāmatīśvaraḥ gṛhitvaitāni saṃyāti vāyur gandhān ivāśayāt</sanskrit>
	</sentences>	<sentences sloka="15.9">
		<sanskrit>śrotraṃ cakṣuḥ sparśanaṃ ca rasanaṃ ghrāṇam eva ca adhiṣṭhāya manaś cāyaṃ viṣayān upasevate</sanskrit>
	</sentences>	<sentences sloka="15.10">
		<sanskrit>utkrāmantaṃ sthitaṃ vāpi bhuñjānaṃ vā guṇānvitam vimūḍhā nānupaśyanti paśyanti jñānacakṣuṣaḥ</sanskrit>
	</sentences>	<sentences sloka="15.11">
		<sanskrit>yatanto yoginaś cainaṃ paśyanty ātmany avasthitam yatantopy akṛtātmāno nainaṃ paśyanty acetasaḥ</sanskrit>
	</sentences>	<sentences sloka="15.12">
		<sanskrit>yad ādityagataṃ tejo jagad bhāsayatekhilam yac candramasi yac cāgnau tat tejo viddhi māmakam</sanskrit>
	</sentences>	<sentences sloka="15.13">
		<sanskrit>gām āviśya ca bhūtāni dhārayāmy aham ojasā puṣṇāmi cauṣadhīḥ sarvāḥ somo bhūtvā rasātmakaḥ</sanskrit>
	</sentences>	<sentences sloka="15.14">
		<sanskrit>ahaṃ vaiśvānaro bhūtvā prāṇināṃ deham āśritaḥ prāṇāpānasamāyuktaḥ pacāmy annaṃ caturvidham</sanskrit>
	</sentences>	<sentences sloka="15.15">
		<sanskrit>sarvasya cāhaṃ hṛdi saṃniviṣṭo mattaḥ smṛtir jñānam apohanaṃ ca vedaiś ca sarvair aham eva vedyo vedāntakṛd vedavid eva cāham</sanskrit>
	</sentences>	<sentences sloka="15.16">
		<sanskrit>dvāv imau puruṣau loke kṣaraś cākṣara eva ca kṣaraḥ sarvāṇi bhūtāni kūṭasthokṣara ucyate</sanskrit>
	</sentences>	<sentences sloka="15.17">
		<sanskrit>uttamaḥ puruṣas tv anyaḥ paramātmety udāhṛtaḥ yo lokatrayam āviśya bibharty avyaya īśvaraḥ</sanskrit>
	</sentences>	<sentences sloka="15.18">
		<sanskrit>yasmāt kṣaram atītoham akṣarād api cottamaḥ atosmi loke vede ca prathitaḥ puruṣottamaḥ</sanskrit>
	</sentences>	<sentences sloka="15.19">
		<sanskrit>yo mām evam asaṃmūḍho jānāti puruṣottamam sa sarvavid bhajati māṃ sarvabhāvena bhārata</sanskrit>
	</sentences>	<sentences sloka="15.20">
		<sanskrit>iti guhyatamaṃ śāstram idam uktaṃ mayānagha etat buddhvā buddhimān syāt kṛtakṛtyaś ca bhārata</sanskrit>
	</sentences></root>