<?xml version="1.0" encoding="UTF-8"?>
<root>	<sentences sloka="9.1">
		<sanskrit>IX. atha navamodhyāyaḥ.  (rājavidyārājaguhyayogaḥ) śrībhagavān uvāca idaṃ tu te guhyatamaṃ pravakṣyāmy anasūyave jñānaṃ vijñānasahitaṃ yaj jñātvā mokṣyaseśubhāt</sanskrit>
	</sentences>	<sentences sloka="9.2">
		<sanskrit>rājavidyā rājaguhyaṃ pavitram idam uttamam pratyakṣāvagamaṃ dharmyaṃ susukhaṃ kartum avyayam</sanskrit>
	</sentences>	<sentences sloka="9.3">
		<sanskrit>aśraddadhānāḥ puruṣā dharmasyāsya paraṃtapa aprāpya māṃ nivartante mṛtyusaṃsāravartmani</sanskrit>
	</sentences>	<sentences sloka="9.4">
		<sanskrit>mayā tatam idaṃ sarvaṃ jagad avyaktamūrtinā matsthāni sarvabhūtāni na cāhaṃ teṣv avasthitaḥ</sanskrit>
	</sentences>	<sentences sloka="9.5">
		<sanskrit>na ca matsthāni bhūtāni paśya me yogam aiśvaram bhūtabhṛn na ca bhūtastho mamātmā bhūtabhāvanaḥ 9.5</sanskrit>
	</sentences>	<sentences sloka="9.6">
		<sanskrit>yathākāśasthito nityaṃ vāyuḥ sarvatrago mahān tathā sarvāṇi bhūtāni matsthānīty upadhāraya</sanskrit>
	</sentences>	<sentences sloka="9.7">
		<sanskrit>sarvabhūtāni kaunteya prakṛtiṃ yānti māmikām kalpakṣaye punas tāni kalpādau visṛjāmy aham</sanskrit>
	</sentences>	<sentences sloka="9.8">
		<sanskrit>prakṛtiṃ svām avaṣṭabhya visṛjāmi punaḥ punaḥ bhūtagrāmam imaṃ kṛtsnam avaśaṃ prakṛter vaśāt</sanskrit>
	</sentences>	<sentences sloka="9.9">
		<sanskrit>na ca māṃ tāni karmāṇi nibadhnanti dhanaṃjaya udāsīnavad āsīnam asaktaṃ teṣu karmasu</sanskrit>
	</sentences>	<sentences sloka="9.10">
		<sanskrit>mayādhyakṣeṇa prakṛtiḥ sūyate sacarācaram hetunānena kaunteya jagad viparivartate</sanskrit>
	</sentences>	<sentences sloka="9.11">
		<sanskrit>avajānanti māṃ mūḍhā mānuṣīṃ tanum āśritam paraṃ bhāvam ajānanto mama bhūtamaheśvaram</sanskrit>
	</sentences>	<sentences sloka="9.12">
		<sanskrit>moghāśā moghakarmāṇo moghajñānā vicetasaḥ rākṣasīm āsurīṃ caiva prakṛtiṃ mohinīṃ śritāḥ</sanskrit>
	</sentences>	<sentences sloka="9.13">
		<sanskrit>mahātmānas tu māṃ pārtha daivīṃ prakṛtim āśritāḥ bhajanty ananyamanaso jñātvā bhūtādim avyayam</sanskrit>
	</sentences>	<sentences sloka="9.14">
		<sanskrit>satataṃ kīrtayanto māṃ yatantaś ca dṛḍhavratāḥ namasyantaś ca māṃ bhaktyā nityayuktā upāsate</sanskrit>
	</sentences>	<sentences sloka="9.15">
		<sanskrit>jñānayajñena cāpy anye yajanto mām upāsate ekatvena pṛthaktvena bahudhā viśvatomukham</sanskrit>
	</sentences>	<sentences sloka="9.16">
		<sanskrit>ahaṃ kratur ahaṃ yajñaḥ svadhāham aham auṣadham mantro.aham aham evājyam aham agnir ahaṃ hutam</sanskrit>
	</sentences>	<sentences sloka="9.17">
		<sanskrit>pitāham asya jagato mātā dhātā pitāmahaḥ vedyaṃ pavitram oṃkāra ṛk sāma yajur eva ca</sanskrit>
	</sentences>	<sentences sloka="9.18">
		<sanskrit>gatir bhartā prabhuḥ sākṣī nivāsaḥ śaraṇaṃ suhṛt prabhavaḥ pralayaḥ sthānaṃ nidhānaṃ bījam avyam</sanskrit>
	</sentences>	<sentences sloka="9.19">
		<sanskrit>tapāmy aham ahaṃ varṣaṃ nigṛṇhāmy utsṛjāmi ca amṛtaṃ caiva mṛtyuś ca sad asac cāham arjuna</sanskrit>
	</sentences>	<sentences sloka="9.20">
		<sanskrit>traividyā māṃ somapāḥ pūtapāpā yajñair iṣṭvā svargatiṃ prārthayante te puṇyam āsādya surendralokaṃ aśnanti divyān divi devabhogān</sanskrit>
	</sentences>	<sentences sloka="9.21">
		<sanskrit>te taṃ bhuktvā svargalokaṃ viśālaṃ kṣīṇe puṇye martyalokaṃ viśanti evaṃ trayīdharmam anuprapannā gatāgataṃ kāmakāmā labhante</sanskrit>
	</sentences>	<sentences sloka="9.22">
		<sanskrit>ananyāś cintayanto māṃ ye janāḥ paryupāsate teṣāṃ nityābhiyuktānāṃ yogakṣemaṃ vahāmy aham</sanskrit>
	</sentences>	<sentences sloka="9.23">
		<sanskrit>yepy anyadevatābhaktā yajante śraddhayānvitāḥ tepi mām eva kaunteya yajanty avidhipūrvakam</sanskrit>
	</sentences>	<sentences sloka="9.24">
		<sanskrit>ahaṃ hi sarvayajñānāṃ bhoktā ca prabhur eva ca na tu mām abhijānanti tattvenātaś cyavanti te</sanskrit>
	</sentences>	<sentences sloka="9.25">
		<sanskrit>yānti devavratā devān pitṛn yānti pitṛvratāḥ bhūtāni yānti bhūtejyā yānti madyājinopi mām</sanskrit>
	</sentences>	<sentences sloka="9.26">
		<sanskrit>patraṃ puṣpaṃ phalaṃ toyaṃ yo me bhaktyā prayacchati tad ahaṃ bhaktyupahṛtam aśnāmi prayatātmanaḥ</sanskrit>
	</sentences>	<sentences sloka="9.27">
		<sanskrit>yat karoṣi yad aśnāsi yaj juhoṣi dadāsi yat yat tapasyasi kaunteya tat kuruṣva madarpaṇam</sanskrit>
	</sentences>	<sentences sloka="9.28">
		<sanskrit>śubhāśubhaphalair evaṃ mokṣyase karmabandhanaiḥ saṃnyāsayogayuktātmā vimukto mām upaiṣyasi</sanskrit>
	</sentences>	<sentences sloka="9.29">
		<sanskrit>samohaṃ sarvabhūteṣu na me dveṣyosti na priyaḥ ye bhajanti tu māṃ bhaktyā mayi te teṣu cāpy aham</sanskrit>
	</sentences>	<sentences sloka="9.30">
		<sanskrit>api cet sudurācāro bhajate mām ananyabhāk sādhur eva sa mantavyaḥ samyag vyavasito hi saḥ</sanskrit>
	</sentences>	<sentences sloka="9.31">
		<sanskrit>kṣipraṃ bhavati dharmātmā śaśvacchāntiṃ nigacchhati kaunteya pratijānīhi na me bhaktaḥ praṇaśyati</sanskrit>
	</sentences>	<sentences sloka="9.32">
		<sanskrit>māṃ hi pārtha vyapāśritya yepi syuḥ pāpayonayaḥ striyo vaiśyās tathā śūdrās tepi yānti parāṃ gatim</sanskrit>
	</sentences>	<sentences sloka="9.33">
		<sanskrit>kiṃ punar brāhmaṇāḥ puṇyā bhaktā rājarṣayas tathā anityam asukhaṃ lokam imaṃ prāpya bhajasva mām</sanskrit>
	</sentences>	<sentences sloka="9.34">
		<sanskrit>manmanā bhava madbhakto madyājī māṃ namaskuru mām evaiṣyasi yuktvaivam ātmānaṃ matparāyaṇaḥ</sanskrit>
	</sentences></root>