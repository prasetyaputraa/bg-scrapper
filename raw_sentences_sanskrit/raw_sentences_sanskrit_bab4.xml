<?xml version="1.0" encoding="UTF-8"?>
<root>	<sentences sloka="4.1">
		<sanskrit>IV. atha caturthodhyāyaḥ. (jñānakarmasaṃnyāsayogaḥ) śrībhagavān uvāca imaṃ vivasvate yogaṃ proktavān aham avyayam vivasvān manave prāha manur ikṣvākavebravīt</sanskrit>
	</sentences>	<sentences sloka="4.2">
		<sanskrit>evaṃ paramparāprāptam imaṃ rājarṣayo viduḥ sa kāleneha mahatā yogo naṣṭaḥ paraṃtapa</sanskrit>
	</sentences>	<sentences sloka="4.3">
		<sanskrit>sa evāyaṃ mayā tedya yogaḥ proktaḥ purātanaḥ bhaktosi me sakhā ceti rahasyaṃ hy etad uttamam</sanskrit>
	</sentences>	<sentences sloka="4.4">
		<sanskrit>arjuna uvāca aparaṃ bhavato janma paraṃ janma vivasvataḥ katham etad vijānīyāṃ tvam ādau proktavān iti</sanskrit>
	</sentences>	<sentences sloka="4.5">
		<sanskrit>śrībhagavānuvāca bahūni me vyatītāni janmāni tava cārjuna tāny ahaṃ veda sarvāṇi na tvaṃ vettha paraṃtapa 4.5</sanskrit>
	</sentences>	<sentences sloka="4.6">
		<sanskrit>ajopi sann avyayātmā bhūtānām īśvaropi san prakṛtiṃ svām adhiṣṭhāya saṃbhavāmy ātmamāyayā 4.6</sanskrit>
	</sentences>	<sentences sloka="4.7">
		<sanskrit>yadā yadā hi dharmasya glānir bhavati bhārata abhyutthānam adharmasya tadātmānaṃ sṛjāmy aham 4.7</sanskrit>
	</sentences>	<sentences sloka="4.8">
		<sanskrit>paritrāṇāya sādhūnāṃ vināśāya ca duṣkṛtām dharmasaṃsthāpanārthāya saṃbhavāmi yuge yuge</sanskrit>
	</sentences>	<sentences sloka="4.9">
		<sanskrit>janma karma ca me divyam evaṃ yo vetti tattvataḥ tyaktvā dehaṃ punarjanma naiti mām eti sorjuna</sanskrit>
	</sentences>	<sentences sloka="4.10">
		<sanskrit>vītarāgabhayakrodhā manmayā mām upāśritāḥ bahavo jñānatapasā pūtā madbhāvam āgatāḥ</sanskrit>
	</sentences>	<sentences sloka="4.11">
		<sanskrit>ye yathā māṃ prapadyante tāṃs tathaiva bhajāmy aham mama vartmānuvartante manuṣyāḥ pārtha sarvaśaḥ</sanskrit>
	</sentences>	<sentences sloka="4.12">
		<sanskrit>kāṃkṣantaḥ karmaṇāṃ siddhiṃ yajanta iha devatāḥ kṣipraṃ hi mānuṣe loke siddhir bhavati karmajā</sanskrit>
	</sentences>	<sentences sloka="4.13">
		<sanskrit>cāturvarṇyaṃ mayā sṛṣṭaṃ guṇakarmavibhāgaśaḥ tasya kartāram api māṃ viddhy akartāram avyayam</sanskrit>
	</sentences>	<sentences sloka="4.14">
		<sanskrit>na māṃ karmāṇi limpanti na me karmaphale spṛhā iti māṃ yobhijānāti karmabhir na sa badhyate</sanskrit>
	</sentences>	<sentences sloka="4.15">
		<sanskrit>evaṃ jñātvā kṛtaṃ karma pūrvair api mumukṣubhiḥ kuru karmaiva tasmāt tvaṃ pūrvaiḥ pūrvataraṃ kṛtam</sanskrit>
	</sentences>	<sentences sloka="4.16">
		<sanskrit>kiṃ karma kimakarmeti kavayopy atra mohitāḥ tat te karma pravakṣyāmi yaj jñātvā mokṣyaseśubhāt</sanskrit>
	</sentences>	<sentences sloka="4.17">
		<sanskrit>karmaṇo hy api boddhavyaṃ boddhavyaṃ ca vikarmaṇaḥ akarmaṇaś ca boddhavyaṃ gahanā karmaṇo gatiḥ</sanskrit>
	</sentences>	<sentences sloka="4.18">
		<sanskrit>karmaṇy akarma yaḥ paśyed akarmaṇi ca karma yaḥ sa buddhimān manuṣyeṣu sa yuktaḥ kṛtsnakarmakṛt</sanskrit>
	</sentences>	<sentences sloka="4.19">
		<sanskrit>yasya sarve samārambhāḥ kāmasaṃkalpavarjitāḥ jñānāgnidagdhakarmāṇaṃ tam āhuḥ paṇḍitaṃ budhāḥ</sanskrit>
	</sentences>	<sentences sloka="4.20">
		<sanskrit>tyaktvā karmaphalāsaṅgaṃ nityatṛpto nirāśrayaḥ karmaṇy abhipravṛttopi naiva kiṃcit karoti saḥ</sanskrit>
	</sentences>	<sentences sloka="4.21">
		<sanskrit>nirāśīr yatacittātmā tyaktasarvaparigrahaḥ śārīraṃ kevalaṃ karma kurvan nāpnoti kilbiṣam</sanskrit>
	</sentences>	<sentences sloka="4.22">
		<sanskrit>yadṛcchālābhasaṃtuṣṭo dvandvātīto vimatsaraḥ samaḥ siddhāv asiddhau ca kṛtvāpi na nibadhyate</sanskrit>
	</sentences>	<sentences sloka="4.23">
		<sanskrit>gatasaṅgasya muktasya jñānāvasthitacetasaḥ yajñāyācarataḥ karma samagraṃ pravilīyate</sanskrit>
	</sentences>	<sentences sloka="4.24">
		<sanskrit>brahmārpaṇaṃ brahma havir brahmāgnau brahmaṇā hutam brahmaiva tena gantavyaṃ brahmakarmasamādhinā</sanskrit>
	</sentences>	<sentences sloka="4.25">
		<sanskrit>daivam evāpare yajñaṃ yoginaḥ paryupāsate brahmāgnāv apare yajñaṃ yajñenaivopajuvhati</sanskrit>
	</sentences>	<sentences sloka="4.26">
		<sanskrit>śrotrādīnīndriyāṇy anye saṃyamāgniṣu juvhati śabdādīn viṣayān anya indriyāgniṣu juvhati</sanskrit>
	</sentences>	<sentences sloka="4.27">
		<sanskrit>sarvāṇīndriyakarmāṇi prāṇakarmāṇi cāpare ātmasaṃyamayogāgnau juvhati jñānadīpite</sanskrit>
	</sentences>	<sentences sloka="4.28">
		<sanskrit>dravyayajñās tapoyajñā yogayajñās tathāpare svādhyāyajñānayajñāś ca yatayaḥ saṃśitavratāḥ</sanskrit>
	</sentences>	<sentences sloka="4.29">
		<sanskrit>apāne juvhati prāṇaṃ prāṇepānaṃ tathāpare prāṇāpānagatī ruddhvā prāṇāyāmaparāyaṇāḥ</sanskrit>
	</sentences>	<sentences sloka="4.30">
		<sanskrit>apare niyatāhārāḥ prāṇān prāṇeṣu juvhati sarvepy ete yajñavido yajñakṣapitakalmaṣāḥ</sanskrit>
	</sentences>	<sentences sloka="4.31">
		<sanskrit>yajñaśiṣṭāmṛtabhujo yānti brahma sanātanam nāyaṃ lokosty ayajñasya kutonyaḥ kurusattama</sanskrit>
	</sentences>	<sentences sloka="4.32">
		<sanskrit>evaṃ bahuvidhā yajñā vitatā brahmaṇo mukhe karmajān viddhi tān sarvān evaṃ jñātvā vimokṣyase</sanskrit>
	</sentences>	<sentences sloka="4.33">
		<sanskrit>śreyān dravyamayād yajñāj jñānayajñaḥ paraṃtapa sarvaṃ karmākhilaṃ pārtha jñāne parisamāpyate</sanskrit>
	</sentences>	<sentences sloka="4.34">
		<sanskrit>tad viddhi praṇipātena paripraśnena sevayā upadekṣyanti te jñānaṃ jñāninas tattvadarśinaḥ</sanskrit>
	</sentences>	<sentences sloka="4.35">
		<sanskrit>yaj jñātvā na punar moham evaṃ yāsyasi pāṇḍava yena bhūtāny aśeṣeṇa drakṣyasy ātmany atho mayi</sanskrit>
	</sentences>	<sentences sloka="4.36">
		<sanskrit>api ced asi pāpebhyaḥ sarvebhyaḥ pāpakṛttamaḥ sarvaṃ jñānaplavenaiva vṛjinaṃ saṃtariṣyasi</sanskrit>
	</sentences>	<sentences sloka="4.37">
		<sanskrit>yathaidhāṃsi samiddhognir bhasmasāt kuruterjuna jñānāgniḥ sarvakarmāṇi bhasmasāt kurute tathā</sanskrit>
	</sentences>	<sentences sloka="4.38">
		<sanskrit>na hi jñānena sadṛśaṃ pavitram iha vidyate tat svayaṃ yogasaṃsiddhaḥ kālenātmani vindati</sanskrit>
	</sentences>	<sentences sloka="4.39">
		<sanskrit>śraddhāvāṃl labhate jñānaṃ tatparaḥ saṃyatendriyaḥ jñānaṃ labdhvā parāṃ śāntim acireṇādhigacchati</sanskrit>
	</sentences>	<sentences sloka="4.40">
		<sanskrit>ajñaś cāśraddadhānaś ca saṃśayātmā vinaśyati nāyaṃ lokosti na paro na sukhaṃ saṃśayātmanaḥ</sanskrit>
	</sentences>	<sentences sloka="4.41">
		<sanskrit>yogasaṃnyastakarmāṇaṃ jñānasaṃchinnasaṃśayam ātmavantaṃ na karmāṇi nibadhnanti dhanaṃjaya</sanskrit>
	</sentences>	<sentences sloka="4.42">
		<sanskrit>tasmād ajñānasañbhūtaṃ hṛtsthaṃ jñānāsinātmanaḥ chittvainaṃ saṃśayaṃ yogam ātiṣṭhottiṣṭha bhārata</sanskrit>
	</sentences></root>