<?xml version="1.0" encoding="UTF-8"?>
<root>	<sentences sloka="1.1">
		<sanskrit>
atha śrīmadbhagavadgītā
I. atha prathamo adhyāyaḥ  (arjunaviṣādayogaḥ)
dhṛtarāṣṭra uvāca
dharmakṣetre kurukṣetre samavetā yuyutsavaḥ
māmakāḥ pāṇḍavāś caiva kim akurvata sañjaya</sanskrit>
	</sentences>	<sentences sloka="1.2">
		<sanskrit>
sañjaya uvāca
dṛṣṭvā tu pāṇḍavānīkaṃ vyūḍhaṃ duryodhanas tadā
ācāryam upasaṅgamya rājā vacanam abravīt</sanskrit>
	</sentences>	<sentences sloka="1.3">
		<sanskrit>
paśyaitāṃ pāṇḍuputrāṇām ācārya mahatīṃ camūm
vyūḍhāṃ drupadaputreṇa tava śiṣyeṇa dhīmatā</sanskrit>
	</sentences>	<sentences sloka="1.4">
		<sanskrit>
atra śūrā maheṣvāsā bhīmārjunasamā yudhi
yuyudhāno virāṭaśca drupadaś ca mahārathaḥ</sanskrit>
	</sentences>	<sentences sloka="1.5">
		<sanskrit>
dhṛṣṭaketuś cekitānaḥ kāśirājaś ca vīryavān
purujit kuntibhojaś ca śaibyaś ca narapuṅgavaḥ</sanskrit>
	</sentences>	<sentences sloka="1.6">
		<sanskrit>
yudhāmanyuś ca vikrānta uttamaujāś ca vīryavān
saubhadro draupadeyāś ca sarva eva mahārathāḥ</sanskrit>
	</sentences>	<sentences sloka="1.7">
		<sanskrit>
asmākaṃ tu viśiṣṭā ye tān nibodha dvijottama
nāyakā mama sainyasya saṃjñārthaṃ tān bravīmi te
1.7</sanskrit>
	</sentences>	<sentences sloka="1.8">
		<sanskrit>
bhavān bhīṣmaś ca karṇaś ca kṛpaś ca samitiñjayaḥ
aśvatthāmā vikarṇaś ca saumadattis tathaiva ca</sanskrit>
	</sentences>	<sentences sloka="1.9">
		<sanskrit>
anye ca bahavaḥ śūrā madarthe tyaktajīvitāḥ
nānāśastrapraharaṇāḥ sarve yuddhaviśāradāḥ</sanskrit>
	</sentences>	<sentences sloka="1.1">
		<sanskrit>
aparyāptaṃ tad asmākaṃ balaṃ bhīṣmābhirakṣitam
paryāptaṃ tvidam eteṣāṃ balaṃ bhīmābhirakṣitam
</sanskrit>
	</sentences>	<sentences sloka="1.11">
		<sanskrit>
ayaneṣu ca sarveṣu yathābhāgam avasthitāḥ
bhīṣmam evābhirakṣantu bhavantaḥ sarva eva hi</sanskrit>
	</sentences>	<sentences sloka="1.12">
		<sanskrit>
tasya sañjanayan harṣaṃ kuruvṛddhaḥ pitāmahaḥ
siṃhanādaṃ vinadyocchaiḥ śaṅkhaṃ dadhmau
pratāpavān</sanskrit>
	</sentences>	<sentences sloka="1.13">
		<sanskrit>
tataḥ śaṅkhāś ca bheryaś ca paṇavānakagomukhāḥ
sahasaivābhyahanyanta sa śabdas tumulobhavat</sanskrit>
	</sentences>	<sentences sloka="1.14">
		<sanskrit>
tataḥ śvetair hayair yukte mahati syandane sthitau
mādhavaḥ pāṇḍavaś caiva divyau śaṅkhau
pradaghmatuḥ</sanskrit>
	</sentences>	<sentences sloka="1.15">
		<sanskrit>
pāñcajanyaṃ hṛṣīkeśo devadattaṃ dhanañjayaḥ
pauṇḍraṃ dadhmau mahāśaṅkhaṃ bhīmakarmā
vṛkodaraḥ</sanskrit>
	</sentences>	<sentences sloka="1.16">
		<sanskrit>
anañtavijayaṃ rājā kuntīputro yudhiṣṭhiraḥ
nakulaḥ sahadevaś ca sughoṣamaṇipuṣpakau</sanskrit>
	</sentences>	<sentences sloka="1.17">
		<sanskrit>
kāśyaś ca parameṣvāsaḥ śikhaṇḍī ca mahārathaḥ
dhṛṣṭadyumno virāṭaś ca sātyakiś cāparājitaḥ</sanskrit>
	</sentences>	<sentences sloka="1.18">
		<sanskrit>
drupado draupadeyāś ca sarvaśaḥ pṛthivīpate
saubhadraś ca mahābāhuḥ śaṅkhān dadhmuḥ
pṛthakpṛthak</sanskrit>
	</sentences>	<sentences sloka="1.19">
		<sanskrit>
sa ghoṣo dhārtarāṣṭrāṇāṃ hṛdayāni vyadārayat
nabhaś ca pṛthivīṃ caiva tumulobhyanunādayan</sanskrit>
	</sentences>	<sentences sloka="1.2">
		<sanskrit>
atha vyavasthitān dṛṣṭvā dhārtarāṣṭrān.h kapidhvajaḥ
pravṛtte śastrasaṃpāte dhanur udyamya pāṇḍavaḥ
</sanskrit>
	</sentences>	<sentences sloka="1.21">
		<sanskrit>
hṛṣīkeśaṃ tadā vākyam idam āha mahīpate
senayor ubhayor madhye rathaṃ sthāpaya mecyuta
</sanskrit>
	</sentences>	<sentences sloka="1.22">
		<sanskrit>
yāvad etān nirikṣehaṃ yoddhukāmān avasthitān
kair mayā saha yoddhavyam asmin raṇasamudyame
</sanskrit>
	</sentences>	<sentences sloka="1.23">
		<sanskrit>
yotsyamānān avekṣehaṃ ya etetra samāgatāḥ
dhārtarāṣṭrasya durbuddher yuddhe priyacikīrṣavaḥ
</sanskrit>
	</sentences>	<sentences sloka="1.24">
		<sanskrit>
evam ukto hṛṣīkeśo guḍākeśena bhārata
senayor ubhayor madhye sthāpayitvā rathottamam
</sanskrit>
	</sentences>	<sentences sloka="1.25">
		<sanskrit>
bhīṣmadroṇapramukhataḥ sarveṣāṃ ca mahīkṣitām
uvāca pārtha paśyaitān samavetān kurūn iti</sanskrit>
	</sentences>	<sentences sloka="1.26">
		<sanskrit>
tatrāpaśyat sthitān pārthaḥ pitṛn atha pitāmahān
ācāryān mātulān bhrātṛn putrān pautrān sakhīṃs
tathā</sanskrit>
	</sentences>	<sentences sloka="1.27">
		<sanskrit>
śvaśurān suhṛdaś caiva senayor ubhayor api
tān samīkṣya sa kaunteyaḥ sarvān bandhūn avasthitān
</sanskrit>
	</sentences>	<sentences sloka="1.28">
		<sanskrit>
kṛpayā parayāviṣṭo viṣīdann idamabravīt
dṛṣṭvemaṃ svajanaṃ kṛṣṇa yuyutsuṃ samupasthitam
</sanskrit>
	</sentences>	<sentences sloka="1.29">
		<sanskrit>
sīdanti mama gātrāṇi mukhañ ca pariśuṣyati
vepathuś ca śarīre me romaharṣaś ca jāyate</sanskrit>
	</sentences>	<sentences sloka="1.3">
		<sanskrit>
gāṇḍīvaṃ straṃsate hastāt tvak caiva paridahyate
na ca śaknomy avasthātuṃ bhramatīva ca me manaḥ
</sanskrit>
	</sentences>	<sentences sloka="1.31">
		<sanskrit>
nimittāni ca paśyāmi viparītāni keśava
na ca śreyonupaśyāmi hatvā svajanam āhave</sanskrit>
	</sentences>	<sentences sloka="1.32">
		<sanskrit>
na kāṅkṣe vijayaṃ kṛṣṇa na ca rājyaṃ sukhāni ca
kiṃ no rājyena govinda kiṃ bhogair jīvitena vā</sanskrit>
	</sentences>	<sentences sloka="1.33">
		<sanskrit>
yeṣām arthe kāṅkṣitaṃ no rājyaṃ bhogāḥ sukhāni ca
ta imevasthitā yuddhe prāṇāṃs tyaktvā dhanāni ca
</sanskrit>
	</sentences>	<sentences sloka="1.34">
		<sanskrit>
ācāryāḥ pitaraḥ putrās tathaiva ca pitāmahāḥ
mātulāḥ śvaśurāḥ pautrāḥ śyālāḥ sambandhinas tathā
</sanskrit>
	</sentences>	<sentences sloka="1.35">
		<sanskrit>
etān na hantum icchhāmi ghnatopi madhusūdana
api trailokyarājyasya hetoḥ kiṃ nu mahīkṛte</sanskrit>
	</sentences>	<sentences sloka="1.36">
		<sanskrit>
nihatya dhārtarāṣṭrān naḥ kā prītiḥ syājanārdana
pāpam evāśrayed asmān hatvaitān ātatāyinaḥ</sanskrit>
	</sentences>	<sentences sloka="1.37">
		<sanskrit>
tasmān nārhā vayaṃ hantuṃ dhārtarāṣṭrān
svabāndhavān
svajanaṃ hi kathaṃ hatvā sukhinaḥ syāma mādhava
</sanskrit>
	</sentences>	<sentences sloka="1.38">
		<sanskrit>
yadyapyete na paśyanti lobhopahatacetasaḥ
kulakṣayakṛtaṃ doṣaṃ mitradrohe ca pātakam</sanskrit>
	</sentences>	<sentences sloka="1.39">
		<sanskrit>
kathaṃ na jñeyam asmābhiḥ pāpād asmān nivartitum
kulakṣayakṛtaṃ doṣaṃ prapaśyadbhir janārdana</sanskrit>
	</sentences>	<sentences sloka="1.4">
		<sanskrit>
kulakṣaye praṇaśyanti kuladharmāḥ sanātanāḥ
dharme naṣṭe kulaṃ kṛtsnam adharmobhibhavaty uta
</sanskrit>
	</sentences>	<sentences sloka="1.41">
		<sanskrit>
adharmābhibhavāt kṛṣṇa praduṣyanti kulastriyaḥ
strīṣu duṣṭāsu vārṣṇeya jāyate varṇasaṅkaraḥ</sanskrit>
	</sentences>	<sentences sloka="1.42">
		<sanskrit>
saṅkaro narakāyaiva kulaghnānāṃ kulasya ca
patanti pitaro hy eṣāṃ luptapiṇḍodakakriyāḥ</sanskrit>
	</sentences>	<sentences sloka="1.43">
		<sanskrit>
doṣair etaiḥ kulaghnānāṃ varṇasaṅkarakārakaiḥ
utsādyante jātidharmāḥ kuladharmāś ca śāśvatāḥ</sanskrit>
	</sentences>	<sentences sloka="1.44">
		<sanskrit>
utsannakuladharmāṇāṃ manuṣyāṇāṃ janārdana
narake niyataṃ vāso bhavatīty anuśuśruma</sanskrit>
	</sentences>	<sentences sloka="1.45">
		<sanskrit>
aho bata mahat pāpaṃ kartuṃ vyavasitā vayam
yad rājyasukhalobhena hantuṃ svajanam udyatāḥ</sanskrit>
	</sentences>	<sentences sloka="1.46">
		<sanskrit>
yadi mām apratīkāram aśastraṃ śastrapāṇayaḥ
dhārtarāṣṭrā raṇe hanyus tan me kṣemataraṃ bhavet
</sanskrit>
	</sentences>	<sentences sloka="1.47">
		<sanskrit>
evam uktvārjunaḥ saṅkhye rathopastha upāviśat
visṛjya saśaraṃ cāpaṃ śokasaṃvignamānasaḥ</sanskrit>
	</sentences></root>