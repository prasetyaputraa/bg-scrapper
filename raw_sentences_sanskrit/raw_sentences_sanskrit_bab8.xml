<?xml version="1.0" encoding="UTF-8"?>
<root>	<sentences sloka="8.1">
		<sanskrit>VIII. atha aṣṭamodhyāyaḥ.  (akṣarabrahmayogaḥ) arjuna uvāca kiṃ tad brahma kim adhyātmaṃ kiṃ karma puruṣottama adhibhūtaṃ ca kiṃ proktam adhidaivaṃ kim ucyate 8.1</sanskrit>
	</sentences>	<sentences sloka="8.2">
		<sanskrit>adhiyajñaḥ kathaṃ kotra dehesmin madhusūdana prayāṇakāle ca kathaṃ jñeyosi niyatātmabhiḥ</sanskrit>
	</sentences>	<sentences sloka="8.3">
		<sanskrit>śrībhagavān uvāca akṣaraṃ brahma paramaṃ svabhāvodhyātmam ucyate bhūtabhāvodbhavakaro visargaḥ karmasaṃjñitaḥ</sanskrit>
	</sentences>	<sentences sloka="8.4">
		<sanskrit>adhibhūtaṃ kṣaro bhāvaḥ puruṣaś cādhidaivatam adhiyajñoham evātra dehe dehabhṛtāṃ vara</sanskrit>
	</sentences>	<sentences sloka="8.5">
		<sanskrit>antakāle ca mām eva smaran muktvā kalevaram yaḥ prayāti sa madbhāvaṃ yāti nāsty atra saṃśayaḥ 8.5</sanskrit>
	</sentences>	<sentences sloka="8.6">
		<sanskrit>yaṃ yaṃ vāpi smaran bhāvaṃ tyajaty ante kalevaram taṃ tam evaiti kaunteya sadā tadbhāvabhāvitaḥ</sanskrit>
	</sentences>	<sentences sloka="8.7">
		<sanskrit>tasmāt sarveṣu kāleṣu mām anusmara yudhya ca mayy arpitamanobuddhir mām evaiṣyasy asaṃśayaḥ</sanskrit>
	</sentences>	<sentences sloka="8.8">
		<sanskrit>abhyāsayogayuktena cetasā nānyagāminā paramaṃ puruṣaṃ divyaṃ yāti pārthānucintayan</sanskrit>
	</sentences>	<sentences sloka="8.9">
		<sanskrit>kaviṃ purāṇam anuśāsitāraṃ aṇor aṇīyāṃsam anusmared yaḥ sarvasya dhātāram acintyarūpaṃ ādityavarṇaṃ tamasaḥ parastāt</sanskrit>
	</sentences>	<sentences sloka="8.10">
		<sanskrit>prayāṇakāle manasācalena bhaktyā yukto yogabalena caiva bhruvor madhye prāṇam āveśya samyak sa taṃ paraṃ puruṣam upaiti divyam</sanskrit>
	</sentences>	<sentences sloka="8.11">
		<sanskrit>yad akṣaraṃ vedavido vadanti viśanti yad yatayo vītarāgāḥ yad icchanto brahmacaryaṃ caranti tat te padaṃ saṃgraheṇa pravakṣye</sanskrit>
	</sentences>	<sentences sloka="8.12">
		<sanskrit>sarvadvārāṇi saṃyamya mano hṛdi nirudhya ca mūrdhny ādhāyātmanaḥ prāṇam āsthito yogadhāraṇām</sanskrit>
	</sentences>	<sentences sloka="8.13">
		<sanskrit>om ity ekākṣaraṃ brahma vyāharan mām anusmaran yaḥ prayāti tyajan dehaṃ sa yāti paramāṃ gatim</sanskrit>
	</sentences>	<sentences sloka="8.14">
		<sanskrit>ananyacetāḥ satataṃ yo māṃ smarati nityaśaḥ tasyāhaṃ sulabhaḥ pārtha nityayuktasya yoginaḥ</sanskrit>
	</sentences>	<sentences sloka="8.15">
		<sanskrit>mām upetya punarjanma duḥkhālayam aśāśvatam nāpnuvanti mahātmānaḥ saṃsiddhiṃ paramāṃ gatāḥ</sanskrit>
	</sentences>	<sentences sloka="8.16">
		<sanskrit>ā brahmabhuvanāl lokāḥ punarāvartinorjuna mām upetya tu kaunteya punarjanma na vidyate</sanskrit>
	</sentences>	<sentences sloka="8.17">
		<sanskrit>sahasrayugaparyantam ahar yad brahmaṇo viduḥ rātriṃ yugasahasrāntāṃ te.ahorātravido janāḥ</sanskrit>
	</sentences>	<sentences sloka="8.18">
		<sanskrit>avyaktād vyaktayaḥ sarvāḥ prabhavanty aharāgame rātryāgame pralīyante tatraivāvyaktasaṃjñake</sanskrit>
	</sentences>	<sentences sloka="8.19">
		<sanskrit>bhūtagrāmaḥ sa evāyaṃ bhūtvā bhūtvā pralīyate rātryāgamevaśaḥ pārtha prabhavaty aharāgame</sanskrit>
	</sentences>	<sentences sloka="8.20">
		<sanskrit>paras tasmāt tu bhāvonyovyaktovyaktāt sanātanaḥ yaḥ sa sarveṣu bhūteṣu naśyatsu na vinaśyati</sanskrit>
	</sentences>	<sentences sloka="8.21">
		<sanskrit>avyaktokṣara ity uktas tam āhuḥ paramāṃ gatim yaṃ prāpya na nivartante tad dhāma paramaṃ mama</sanskrit>
	</sentences>	<sentences sloka="8.22">
		<sanskrit>puruṣaḥ sa paraḥ pārtha bhaktyā labhyas tv ananyayā yasyāntaḥsthāni bhūtāni yena sarvam idaṃ tatam</sanskrit>
	</sentences>	<sentences sloka="8.23">
		<sanskrit>yatra kāle tv anāvṛttim āvṛttiṃ caiva yoginaḥ prayātā yānti taṃ kālaṃ vakṣyāmi bharatarṣabha</sanskrit>
	</sentences>	<sentences sloka="8.24">
		<sanskrit>agnir jotir ahaḥ śuklaḥ ṣaṇmāsā uttarāyaṇam tatra prayātā gacchanti brahma brahmavido janāḥ</sanskrit>
	</sentences>	<sentences sloka="8.25">
		<sanskrit>dhūmo rātris tathā kṛṣṇaḥ ṣaṇmāsā dakṣiṇāyanam tatra cāndramasaṃ jyotir yogī prāpya nivartate</sanskrit>
	</sentences>	<sentences sloka="8.26">
		<sanskrit>śuklakṛṣṇe gatī hy ete jagataḥ śāśvate mate ekayā yāty anāvṛttim anyayāvartate punaḥ</sanskrit>
	</sentences>	<sentences sloka="8.27">
		<sanskrit>naite sṛtī pārtha jānan yogī muhyati kaścana tasmāt sarveṣu kāleṣu yogayukto bhavārjuna</sanskrit>
	</sentences>	<sentences sloka="8.28">
		<sanskrit>vedeṣu yajñeṣu tapaḥsu caiva dāneṣu yat puṇyaphalaṃ pradiṣṭam atyeti tat sarvam idaṃ viditvā yogī paraṃ sthānam upaiti cādyam</sanskrit>
	</sentences></root>