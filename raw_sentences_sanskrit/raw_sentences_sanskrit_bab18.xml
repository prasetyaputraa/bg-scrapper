<?xml version="1.0" encoding="UTF-8"?>
<root>	<sentences sloka="18.1">
		<sanskrit>XVIII. athāṣṭādaśodhyāyaḥ.  (mokṣasaṃnyāsayogaḥ) arjuna uvāca saṃnyāsasya mahābāho tattvam icchāmi veditum tyāgasya ca hṛṣīkeśa pṛthak keśiniṣūdana</sanskrit>
	</sentences>	<sentences sloka="18.2">
		<sanskrit>śrībhagavān uvāca kāmyānāṃ karmaṇāṃ nyāsaṃ saṃnyāsaṃ kavayo viduḥ sarvakarmaphalatyāgaṃ prāhus tyāgaṃ vicakṣaṇāḥ</sanskrit>
	</sentences>	<sentences sloka="18.3">
		<sanskrit>tyājyaṃ doṣavad ity eke karma prāhur manīṣiṇaḥ yajñadānatapaḥkarma na tyājyam iti cāpare</sanskrit>
	</sentences>	<sentences sloka="18.4">
		<sanskrit>niścayaṃ śṛṇu me tatra tyāge bharatasattama tyāgo hi puruṣavyāghra trividhaḥ saṃprakīrtitaḥ</sanskrit>
	</sentences>	<sentences sloka="18.5">
		<sanskrit>yajñadānatapaḥkarma na tyājyaṃ kāryam eva tat yajño dānaṃ tapaś caiva pāvanāni manīṣiṇām</sanskrit>
	</sentences>	<sentences sloka="18.6">
		<sanskrit>etāny api tu karmāṇi saṅgaṃ tyaktvā phalāni ca kartavyānīti me pārtha niścitaṃ matam uttamam</sanskrit>
	</sentences>	<sentences sloka="18.7">
		<sanskrit>niyatasya tu saṃnyāsaḥ karmaṇo nopapadyate mohāt tasya parityāgas tāmasaḥ parikīrtitaḥ</sanskrit>
	</sentences>	<sentences sloka="18.8">
		<sanskrit>duḥkham ity eva yat karma kāyakleśabhayāt tyajet sa kṛtvā rājasaṃ tyāgaṃ naiva tyāgaphalaṃ labhet</sanskrit>
	</sentences>	<sentences sloka="18.9">
		<sanskrit>kāryam ity eva yat karma niyataṃ kriyaterjuna saṅgaṃ tyaktvā phalaṃ caiva sa tyāgaḥ sāttviko mataḥ</sanskrit>
	</sentences>	<sentences sloka="8.10">
		<sanskrit>na dveṣṭy akuśalaṃ karma kuśale nānuṣajjate tyāgī sattvasamāviṣṭo medhāvī chinnasaṃśayaḥ 1</sanskrit>
	</sentences>	<sentences sloka="8.11">
		<sanskrit>na hi dehabhṛtā śakyaṃ tyaktuṃ karmāṇy aśeṣataḥ yas tu karmaphalatyāgī sa tyāgīty abhidhīyate 1</sanskrit>
	</sentences>	<sentences sloka="8.12">
		<sanskrit>aniṣṭam iṣṭaṃ miśraṃ ca trividhaṃ karmaṇaḥ phalam bhavaty atyāgināṃ pretya na tu saṃnyāsināṃ kvacit 1</sanskrit>
	</sentences>	<sentences sloka="8.13">
		<sanskrit>pañcaitāni mahābāho kāraṇāni nibodha me sāṃkhye kṛtānte proktāni siddhaye sarvakarmaṇām 1</sanskrit>
	</sentences>	<sentences sloka="8.14">
		<sanskrit>adhiṣṭhānaṃ tathā kartā karaṇaṃ ca pṛthagvidham vividhāś ca pṛthakceṣṭā daivaṃ caivātra pañcamam 1</sanskrit>
	</sentences>	<sentences sloka="8.15">
		<sanskrit>śarīravāṅmanobhir yat karma prārabhate naraḥ nyāyyaṃ vā viparītaṃ vā pañcaite tasya hetavaḥ 1</sanskrit>
	</sentences>	<sentences sloka="8.16">
		<sanskrit>tatraivaṃ sati kartāram ātmānaṃ kevalaṃ tu yaḥ paśyaty akṛtabuddhitvān na sa paśyati durmatiḥ 1</sanskrit>
	</sentences>	<sentences sloka="8.17">
		<sanskrit>yasya nāhaṃkṛto bhāvo buddhir yasya na lipyate hatvā.api sa imāṃl lokān na hanti na nibadhyate 1</sanskrit>
	</sentences>	<sentences sloka="8.18">
		<sanskrit>jñānaṃ jñeyaṃ parijñātā trividhā karmacodanā karaṇaṃ karma karteti trividhaḥ karmasaṃgrahaḥ 1</sanskrit>
	</sentences>	<sentences sloka="8.19">
		<sanskrit>jñānaṃ karma ca kartā ca tridhaiva guṇabhedataḥ procyate guṇasaṃkhyāne yathāvac chṛṇu tāny api 1</sanskrit>
	</sentences>	<sentences sloka="8.20">
		<sanskrit>sarvabhūteṣu yenaikaṃ bhāvam avyayam īkṣate avibhaktaṃ vibhakteṣu taj jñānaṃ viddhi sāttvikam 1</sanskrit>
	</sentences>	<sentences sloka="8.21">
		<sanskrit>pṛthaktvena tu yaj jñānaṃ nānābhāvān pṛthagvidhān vetti sarveṣu bhūteṣu taj jñānaṃ viddhi rājasam 1</sanskrit>
	</sentences>	<sentences sloka="8.22">
		<sanskrit>yat tu kṛtsnavad ekasmin kārye saktam ahetukam atattvārthavad alpaṃ ca tat tāmasam udāhṛtam 1</sanskrit>
	</sentences>	<sentences sloka="8.23">
		<sanskrit>niyataṃ saṅgarahitam arāgadveṣataḥ kṛtam aphalaprepsunā karma yat tat sāttvikam ucyate 1</sanskrit>
	</sentences>	<sentences sloka="8.24">
		<sanskrit>yat tu kāmepsunā karma sāhaṃkāreṇa vā punaḥ kriyate bahulāyāsaṃ tad rājasam udāhṛtam 1</sanskrit>
	</sentences>	<sentences sloka="8.25">
		<sanskrit>anubandhaṃ kṣayaṃ hiṃsām anapekṣya ca pauruṣam mohād ārabhyate karma yat tat tāmasam ucyate 1</sanskrit>
	</sentences>	<sentences sloka="8.26">
		<sanskrit>muktasaṅgonahaṃvādī dhṛtyutsāhasamanvitaḥ siddhyasiddhyor nirvikāraḥ kartā sāttvika ucyate 1</sanskrit>
	</sentences>	<sentences sloka="8.27">
		<sanskrit>rāgī karmaphalaprepsur lubdho hiṃsātmakośuciḥ harṣaśokānvitaḥ kartā rājasaḥ parikīrtitaḥ 1</sanskrit>
	</sentences>	<sentences sloka="8.28">
		<sanskrit>ayuktaḥ prākṛtaḥ stabdhaḥ śaṭho naiṣkṛtikolasaḥ viṣādī dīrghasūtrī ca kartā tāmasa ucyate 1</sanskrit>
	</sentences>	<sentences sloka="8.29">
		<sanskrit>buddher bhedaṃ dhṛteś caiva guṇatas trividhaṃ śṛṇu procyamānam aśeṣeṇa pṛthaktvena dhanaṃjaya 1</sanskrit>
	</sentences>	<sentences sloka="8.30">
		<sanskrit>pravṛttiṃ ca nivṛttiṃ ca kāryākārye bhayābhaye bandhaṃ mokṣaṃ ca yā vetti buddhiḥ sā pārtha sāttvikī 1</sanskrit>
	</sentences>	<sentences sloka="8.31">
		<sanskrit>yayā dharmam adharmaṃ ca kāryaṃ cākāryam eva ca ayathāvat prajānāti buddhiḥ sā pārtha rājasī 1</sanskrit>
	</sentences>	<sentences sloka="8.32">
		<sanskrit>adharmaṃ dharmam iti yā manyate tamasāvṛtā sarvārthān viparītāñś ca buddhiḥ sā pārtha tāmasī 1</sanskrit>
	</sentences>	<sentences sloka="8.33">
		<sanskrit>dhṛtyā yayā dhārayate manaḥprāṇendriyakriyāḥ yogenāvyabhicāriṇyā dhṛtiḥ sā pārtha sāttvikī 1</sanskrit>
	</sentences>	<sentences sloka="8.34">
		<sanskrit>yayā tu dharmakāmārthān dhṛtyā dhārayaterjuna prasaṅgena phalākāṅkṣī dhṛtiḥ sā pārtha rājasī 1</sanskrit>
	</sentences>	<sentences sloka="8.35">
		<sanskrit>yayā svapnaṃ bhayaṃ śokaṃ viṣādaṃ madam eva ca na vimuñcati durmedhā dhṛtiḥ sā pārtha tāmasī 1</sanskrit>
	</sentences>	<sentences sloka="8.36">
		<sanskrit>sukhaṃ tv idānīṃ trividhaṃ śṛṇu me bharatarṣabha abhyāsād ramate yatra duḥkhāntaṃ ca nigacchhati 1</sanskrit>
	</sentences>	<sentences sloka="8.37">
		<sanskrit>yat tadagre viṣam iva pariṇāmemṛtopamam tat sukhaṃ sāttvikaṃ proktam ātmabuddhiprasādajam 1</sanskrit>
	</sentences>	<sentences sloka="8.38">
		<sanskrit>viṣayendriyasañyogād yat tad agremṛtopamam pariṇāme viṣam iva tat sukhaṃ rājasaṃ smṛtam 1</sanskrit>
	</sentences>	<sentences sloka="8.39">
		<sanskrit>yad agre cānubandhe ca sukhaṃ mohanam ātmanaḥ nidrālasyapramādotthaṃ tat tāmasam udāhṛtam 1</sanskrit>
	</sentences>	<sentences sloka="8.40">
		<sanskrit>na tad asti pṛthivyāṃ vā divi deveṣu vā punaḥ sattvaṃ prakṛtijair muktaṃ yad ebhiḥ syāt tribhir guṇaiḥ 1</sanskrit>
	</sentences>	<sentences sloka="8.41">
		<sanskrit>brāhmaṇakṣatriyaviśāṃ śūdrāṇāṃ ca paraṃtapa karmāṇi pravibhaktāni svabhāvaprabhavair guṇaiḥ 1</sanskrit>
	</sentences>	<sentences sloka="8.42">
		<sanskrit>śamo damas tapaḥ śaucaṃ kṣāntir ārjavam eva ca jñānaṃ vijñānam āstikyaṃ brahmakarma svabhāvajam 1</sanskrit>
	</sentences>	<sentences sloka="8.43">
		<sanskrit>śauryaṃ tejo dhṛtir dākṣyaṃ yuddhe cāpy apalāyanam dānam īśvarabhāvaś ca kṣātraṃ karma svabhāvajam 1</sanskrit>
	</sentences>	<sentences sloka="8.44">
		<sanskrit>kṛṣigaurakṣyavāṇijyaṃ vaiśyakarma svabhāvajam paricaryātmakaṃ karma śūdrasyāpi svabhāvajam 1</sanskrit>
	</sentences>	<sentences sloka="8.45">
		<sanskrit>sve sve karmaṇy abhirataḥ saṃsiddhiṃ labhate naraḥ svakarmanirataḥ siddhiṃ yathā vindati tac chṛṇu 1</sanskrit>
	</sentences>	<sentences sloka="8.46">
		<sanskrit>yataḥ pravṛttir bhūtānāṃ yena sarvam idaṃ tatam svakarmaṇā tam abhyarcya siddhiṃ vindati mānavaḥ 1</sanskrit>
	</sentences>	<sentences sloka="8.47">
		<sanskrit>śreyān svadharmo viguṇaḥ paradharmot svanuṣṭhitāt svabhāvaniyataṃ karma kurvan nāpnoti kilbiṣam 1</sanskrit>
	</sentences>	<sentences sloka="8.48">
		<sanskrit>sahajaṃ karma kaunteya sadoṣam api na tyajet sarvārambhā hi doṣeṇa dhūmenāgnir ivāvṛtāḥ 1</sanskrit>
	</sentences>	<sentences sloka="8.49">
		<sanskrit>asaktabuddhiḥ sarvatra jitātmā vigataspṛhaḥ naiṣkarmyasiddhiṃ paramāṃ saṃnyāsenādhigacchati 1</sanskrit>
	</sentences>	<sentences sloka="8.50">
		<sanskrit>siddhiṃ prāpto yathā brahma tathāpnoti nibodha me samāsenaiva kaunteya niṣṭhā jñānasya yā parā 1</sanskrit>
	</sentences>	<sentences sloka="8.51">
		<sanskrit>buddhyā viśuddhayā yukto dhṛtyātmānaṃ niyamya ca śabdādīn viṣayāṃs tyaktvā rāgadveṣau vyudasya ca 1</sanskrit>
	</sentences>	<sentences sloka="8.52">
		<sanskrit>viviktasevī laghvāśī yatavākkāyamānasaḥ dhyānayogaparo nityaṃ vairāgyaṃ samupāśritaḥ 1</sanskrit>
	</sentences>	<sentences sloka="8.53">
		<sanskrit>ahaṃkāraṃ balaṃ darpaṃ kāmaṃ krodhaṃ parigraham vimucya nirmamaḥ śānto brahmabhūyāya kalpate 1</sanskrit>
	</sentences>	<sentences sloka="8.54">
		<sanskrit>brahmabhūtaḥ prasannātmā na śocati na kāṅkṣati samaḥ sarveṣu bhūteṣu madbhaktiṃ labhate parām 1</sanskrit>
	</sentences>	<sentences sloka="8.55">
		<sanskrit>bhaktyā mām abhijānāti yāvān yaś cāsmi tattvataḥ tato māṃ tattvato jñātvā viśate tadanantaram 1</sanskrit>
	</sentences>	<sentences sloka="8.56">
		<sanskrit>sarvakarmāṇy api sadā kurvāṇo madvyapāśrayaḥ matprasādād avāpnoti śāśvataṃ padam avyayam 1</sanskrit>
	</sentences>	<sentences sloka="8.57">
		<sanskrit>cetasā sarvakarmāṇi mayi saṃnyasya matparaḥ buddhiyogam upāśritya maccittaḥ satataṃ bhava 1</sanskrit>
	</sentences>	<sentences sloka="8.58">
		<sanskrit>maccittaḥ sarvadurgāṇi matprasādat tariṣyasi atha cet tvam ahaṃkārān na śroṣyasi vinaṅkṣyasi 1</sanskrit>
	</sentences>	<sentences sloka="8.59">
		<sanskrit>yad ahaṃkāram āśritya na yotsya iti manyase mithyaiṣa vyavasāyas te prakṛtis tvāṃ niyokṣyati 1</sanskrit>
	</sentences>	<sentences sloka="8.60">
		<sanskrit>svabhāvajena kaunteya nibaddhaḥ svena karmaṇā kartuṃ necchasi yan mohāt kariṣyasy avaśopi tat 1</sanskrit>
	</sentences>	<sentences sloka="8.61">
		<sanskrit>īśvaraḥ sarvabhūtānāṃ hṛddeśerjuna tiṣṭhati bhrāmayan sarvabhūtāni yantrārūḍhāni māyayā 1</sanskrit>
	</sentences>	<sentences sloka="8.62">
		<sanskrit>tam eva śaraṇaṃ gaccha sarvabhāvena bhārata tatprasādāt parāṃ śāntiṃ sthānaṃ prāpsyasi śāśvatam 1</sanskrit>
	</sentences>	<sentences sloka="8.63">
		<sanskrit>iti te jñānam ākhyātaṃ guhyād guhyataraṃ mayā vimṛśyaitad aśeṣeṇa yathecchasi tathā kuru 1</sanskrit>
	</sentences>	<sentences sloka="8.64">
		<sanskrit>sarvaguhyatamaṃ bhūyaḥ śṛṇu me paramaṃ vacaḥ iṣṭosi me dṛḍham iti tato vakṣyāmi te hitam 1</sanskrit>
	</sentences>	<sentences sloka="8.65">
		<sanskrit>manmanā bhava madbhakto madyājī māṃ namaskuru mām evaiṣyasi satyaṃ te pratijāne priyosi me 1</sanskrit>
	</sentences>	<sentences sloka="8.66">
		<sanskrit>sarvadharmān parityajya mām ekaṃ śaraṇaṃ vraja ahaṃ tvā sarvapāpebhyo mokṣyayiṣyāmi mā śucaḥ 1</sanskrit>
	</sentences>	<sentences sloka="8.67">
		<sanskrit>idaṃ te nātapaskāya nābhaktāya kadācana na cāśuśrūṣave vācyaṃ na ca māṃ yobhyasūyati 1</sanskrit>
	</sentences>	<sentences sloka="8.68">
		<sanskrit>ya idaṃ paramaṃ guhyaṃ madbhakteṣv abhidhāsyati bhaktiṃ mayi parāṃ kṛtvā mām evaiṣyaty asaṃśayaḥ 1</sanskrit>
	</sentences>	<sentences sloka="8.69">
		<sanskrit>na ca tasmān manuṣyeṣu kaścin me priyakṛttamaḥ bhavitā na ca me tasmād anyaḥ priyataro bhuvi 1</sanskrit>
	</sentences>	<sentences sloka="8.70">
		<sanskrit>adhyeṣyate ca ya imaṃ dharmyaṃ saṃvādam āvayoḥ jñānayajñena tenāham iṣṭaḥ syām iti me matiḥ 1</sanskrit>
	</sentences>	<sentences sloka="8.71">
		<sanskrit>śraddhāvān anasūyaś ca śṛṇuyād api yo naraḥ sopi muktaḥ śubhāṃl lokān prāpnuyāt puṇyakarmaṇām 1</sanskrit>
	</sentences>	<sentences sloka="8.72">
		<sanskrit>kaccid etac chrutaṃ pārtha tvayaikāgreṇa cetasā kaccid ajñānasaṃmohaḥ pranaṣṭas te dhanaṃjaya 1</sanskrit>
	</sentences>	<sentences sloka="8.73">
		<sanskrit>arjuna uvāca naṣṭo mohaḥ smṛtir labdhā tvatprasādān mayācyuta sthitosmi gatasaṃdehaḥ kariṣye vacanaṃ tava 1</sanskrit>
	</sentences>	<sentences sloka="8.74">
		<sanskrit>sañjaya uvāca ity ahaṃ vāsudevasya pārthasya ca mahātmanaḥ saṃvādam imam aśrauṣam adbhutaṃ romaharṣaṇam 1</sanskrit>
	</sentences>	<sentences sloka="8.75">
		<sanskrit>vyāsaprasādāc chrutavān etad guhyam ahaṃ param yogaṃ yogeśvarāt kṛṣṇāt sākṣāt kathayataḥ svayam 1</sanskrit>
	</sentences>	<sentences sloka="8.76">
		<sanskrit>rājan saṃsmṛtya saṃsmṛtya saṃvādam imam adbhutam keśavārjunayoḥ puṇyaṃ hṛṣyāmi ca muhur muhuḥ 1</sanskrit>
	</sentences>	<sentences sloka="8.77">
		<sanskrit>tac ca saṃsmṛtya saṃsmṛtya rūpam atyadbhutaṃ hareḥ vismayo me mahān rājan hṛṣyāmi ca punaḥ punaḥ 1</sanskrit>
	</sentences>	<sentences sloka="8.78">
		<sanskrit>yatra yogeśvaraḥ kṛṣṇo yatra pārtho dhanurdharaḥ tatra śrīr vijayo bhūtir dhruvā nītir matir mama 1</sanskrit>
	</sentences></root>