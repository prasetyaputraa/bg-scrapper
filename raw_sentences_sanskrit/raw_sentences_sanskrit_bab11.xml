<?xml version="1.0" encoding="UTF-8"?>
<root>	<sentences sloka="11.1">
		<sanskrit>
XI. athaikādaśodhyāyaḥ.  (viśvarūpadarśanayogaḥ)
arjuna uvāca
madanugrahāya paramaṃ guhyam
adhyātmasaṃjñitam
yat tvayoktaṃ vacas tena mohoyaṃ vigato mama</sanskrit>
	</sentences>	<sentences sloka="11.2">
		<sanskrit>
bhavāpyayau hi bhūtānāṃ śrutau vistaraśo mayā
tvattaḥ kamalapatrākṣa māhātmyam api cāvyayam
</sanskrit>
	</sentences>	<sentences sloka="11.3">
		<sanskrit>
evam etad yathāttha tvam ātmānaṃ parameśvara
draṣṭum icchāmi te rūpam aiśvaraṃ puruṣottama</sanskrit>
	</sentences>	<sentences sloka="11.4">
		<sanskrit>
manyase yadi tac chakyaṃ mayā draṣṭum iti prabho
yogeśvara tato me tvaṃ darśayātmānam avyayam</sanskrit>
	</sentences>	<sentences sloka="11.5">
		<sanskrit>
śrībhagavān uvāca
paśya me pārtha rūpāṇi śataśotha sahastraśaḥ
nānāvidhāni divyāni nānāvarṇākṛtīni ca</sanskrit>
	</sentences>	<sentences sloka="11.6">
		<sanskrit>
paśyādityān vasūn rudrān aśvinau marutas tathā
bahūny adṛṣṭapūrvāṇi paśyāścaryāṇi bhārata</sanskrit>
	</sentences>	<sentences sloka="11.7">
		<sanskrit>
ihaikasthaṃ jagat kṛtsnaṃ paśyādya sacarācaram
mama dehe guḍākeśa yac cānyad draṣṭum icchasi</sanskrit>
	</sentences>	<sentences sloka="11.8">
		<sanskrit>
na tu māṃ śakyase draṣṭum anenaiva svacakṣuṣā
divyaṃ dadāmi te cakṣuḥ paśya me yogam aiśvaram</sanskrit>
	</sentences>	<sentences sloka="11.9">
		<sanskrit>
sañjaya uvāca
evam uktvā tato rājan mahāyogeśvaro hariḥ
darśayām āsa pārthāya paramaṃ rūpam aiśvaram</sanskrit>
	</sentences>	<sentences sloka="1.1">
		<sanskrit>
anekavaktranayanam anekādbhutadarśanam
anekadivyābharaṇaṃ divyānekodyatāyudham 1</sanskrit>
	</sentences>	<sentences sloka="1.11">
		<sanskrit>
divyamālyāmbaradharaṃ divyagandhānulepanam
sarvāścaryamayaṃ devam anantaṃ viśvatomukham
1</sanskrit>
	</sentences>	<sentences sloka="1.12">
		<sanskrit>
divi sūryasahastrasya bhaved yugapad utthitā
yadi bhāḥ sadṛśī sā syād bhāsas tasya mahātmanaḥ
1</sanskrit>
	</sentences>	<sentences sloka="1.13">
		<sanskrit>
tatraikasthaṃ jagat kṛtsnaṃ pravibhaktam anekadhā
apaśyad devadevasya śarīre pāṇḍavas tadā 1</sanskrit>
	</sentences>	<sentences sloka="1.14">
		<sanskrit>
tataḥ sa vismayāviṣṭo hṛṣṭaromā dhanaṃjayaḥ
praṇamya śirasā devaṃ kṛtāñjalir abhāṣata 1</sanskrit>
	</sentences>	<sentences sloka="1.15">
		<sanskrit>
arjuna uvāca
paśyāmi devāṃs tava deva dehe
sarvāṃs tathā bhūtaviśeṣasaṃghān
brahmāṇam īśaṃ kamalāsanasthaṃ
ṛṣīṃś ca sarvān uragāṃś ca divyān 1</sanskrit>
	</sentences>	<sentences sloka="1.16">
		<sanskrit>
anekabāhūdaravaktranetraṃ
paśyāmi tvāṃ sarvatonantarūpam
nāntaṃ na madhyaṃ na punas tavādiṃ
paśyāmi viśveśvara viśvarūpa 1</sanskrit>
	</sentences>	<sentences sloka="1.17">
		<sanskrit>
kirīṭinaṃ gadinaṃ cakriṇaṃ ca
tejorāśiṃ sarvato dīptimantam
paśyāmi tvāṃ durnirīkṣyaṃ samantād
dīptānalārkadyutim aprameyam 1</sanskrit>
	</sentences>	<sentences sloka="1.18">
		<sanskrit>
tvam akṣaraṃ paramaṃ veditavyaṃ
tvam asya viśvasya paraṃ nidhānam
tvam avyayaḥ śāśvatadharmagoptā
sanātanas tvaṃ puruṣo mato me 1</sanskrit>
	</sentences>	<sentences sloka="1.19">
		<sanskrit>
anādimadhyāntam anantavīryam
anantabāhuṃ śaśisūryanetram
paśyāmi tvāṃ dīptahutāśavaktraṃ
svatejasā viśvam idaṃ tapantam 1</sanskrit>
	</sentences>	<sentences sloka="1.2">
		<sanskrit>
dyāvāpṛthivyor idam antaraṃ hi
vyāptaṃ tvayaikena diśaś ca sarvāḥ
dṛṣṭvādbhutaṃ rupam ugraṃ tavedaṃ
lokatrayaṃ pravyathitaṃ mahātman 1</sanskrit>
	</sentences>	<sentences sloka="1.21">
		<sanskrit>
amī hi tvāṃ surasaṃghā viśanti
kecid bhītāḥ prāñjalayo gṛṇanti
svastīty uktvā maharṣisiddhasaṃghāḥ
stuvanti tvāṃ stutibhiḥ puṣkalābhiḥ 1</sanskrit>
	</sentences>	<sentences sloka="1.22">
		<sanskrit>
rudrādityā vasavo ye ca sādhyā
viśveśvinau marutaś coṣmapāś ca
gandharvayakṣāsurasiddhasaṃghā
vīkṣante tvāṃ vismitāś caiva sarve 1</sanskrit>
	</sentences>	<sentences sloka="1.23">
		<sanskrit>
rūpaṃ mahat te bahuvaktranetraṃ
mahābāho bahubāhūrupādam
bahūdaraṃ bahudañṣṭrākarālaṃ
dṛṣṭvā lokāḥ pravyathitās tathāham 1</sanskrit>
	</sentences>	<sentences sloka="1.24">
		<sanskrit>
nabhaḥspṛśaṃ dīptam anekavarṇaṃ
vyāttānanaṃ dīptaviśālanetram
dṛṣṭvā hi tvāṃ pravyathitāntarātmā
dhṛtiṃ na vindāmi śamaṃ ca viṣṇo 1</sanskrit>
	</sentences>	<sentences sloka="1.25">
		<sanskrit>
daṃṣṭrākarālāni ca te mukhāni
dṛṣṭvaiva kālānalasaṃnibhāni
diśo na jāne na labhe ca śarma
prasīda deveśa jagannivāsa 1</sanskrit>
	</sentences>	<sentences sloka="1.26">
		<sanskrit>
amī ca tvāṃ dhṛtarāṣṭrasya putrāḥ
sarve sahaivāvanipālasaṃghaiḥ
bhīṣmo droṇaḥ sūtaputras tathāsau
sahāsmadīyair api yodhamukhyaiḥ 1</sanskrit>
	</sentences>	<sentences sloka="1.27">
		<sanskrit>
vaktrāṇi te tvaramāṇā viśanti
daṃṣṭrākarālāni bhayānakāni
kecid vilagnā daśanāntareṣu
saṃdṛśyante cūrṇitair uttamāṅgaiḥ 1</sanskrit>
	</sentences>	<sentences sloka="1.28">
		<sanskrit>
yathā nadīnāṃ bahavombuvegāḥ
samudram evābhimukhā dravanti
tathā tavāmī naralokavīrā
viśanti vaktrāṇy abhivijvalanti 1</sanskrit>
	</sentences>	<sentences sloka="1.29">
		<sanskrit>
yathā pradīptaṃ jvalanaṃ pataṅgā
viśanti nāśāya samṛddhavegāḥ
tathaiva nāśāya viśanti lokās
tavāpi vaktrāṇi samṛddhavegāḥ 1</sanskrit>
	</sentences>	<sentences sloka="1.3">
		<sanskrit>
lelihyase grasamānaḥ samantāl
lokān samagrān vadanair jvaladbhiḥ
tejobhir āpūrya jagat samagraṃ
bhāsas tavogrāḥ pratapanti viṣṇo 1</sanskrit>
	</sentences>	<sentences sloka="1.31">
		<sanskrit>
ākhyāhi me ko bhavān ugrarūpo
namostu te devavara prasīda
vijñātum icchāmi bhavantam ādyaṃ
na hi prajānāmi tava pravṛttim 1</sanskrit>
	</sentences>	<sentences sloka="1.32">
		<sanskrit>
śrībhagavān uvāca
kālosmi lokakṣayakṛt pravṛddho
lokān samāhartum iha pravṛttaḥ
ṛtepi tvāṃ na bhaviṣyanti sarve
yevasthitāḥ pratyanīkeṣu yodhāḥ 1</sanskrit>
	</sentences>	<sentences sloka="1.33">
		<sanskrit>
tasmāt tvam uttiṣṭha yaśo labhasva
jitvā śatrūn bhuṅkṣva rājyaṃ samṛddham
mayaivaite nihatāḥ pūrvam eva
nimittamātraṃ bhava savyasācin 1</sanskrit>
	</sentences>	<sentences sloka="1.34">
		<sanskrit>
droṇaṃ ca bhīṣmaṃ ca jayadrathaṃ ca
karṇaṃ tathānyān api yodhavīrān
mayā hatāṃs tvaṃ jahi mā vyathiṣṭhā
yudhyasva jetāsi raṇe sapatnān 1</sanskrit>
	</sentences>	<sentences sloka="1.35">
		<sanskrit>
sañjaya uvāca
etac chrutvā vacanaṃ keśavasya
kṛtāñjalir vepamānaḥ kirīṭī
namaskṛtvā bhūya evāha kṛṣṇaṃ
sagadgadaṃ bhītabhītaḥ praṇamya 1</sanskrit>
	</sentences>	<sentences sloka="1.36">
		<sanskrit>
arjuna uvāca
sthāne hṛṣīkeśa tava prakīrtyā
jagat prahṛṣyaty anurajyate ca
rakṣāṃsi bhītāni diśo dravanti
sarve namasyanti ca siddhasaṃghāḥ 1</sanskrit>
	</sentences>	<sentences sloka="1.37">
		<sanskrit>
kasmāc ca te na nameran mahātman
garīyase brahmaṇopy ādikartre
ananta deveśa jagannivāsa
tvam akṣaraṃ sad asat tatparaṃ yat 1</sanskrit>
	</sentences>	<sentences sloka="1.38">
		<sanskrit>
tvam ādidevaḥ puruṣaḥ purāṇas
tvam asya viśvasya paraṃ nidhānam
vettāsi vedyaṃ ca paraṃ ca dhāma
tvayā tataṃ viśvam anantarūpa 1</sanskrit>
	</sentences>	<sentences sloka="1.39">
		<sanskrit>
vāyur yamognir varuṇaḥ śaśāṅkaḥ
prajāpatis tvaṃ prapitāmahaś ca
namo namas testu sahastrakṛtvaḥ
punaś ca bhūyopi namo namas te 1</sanskrit>
	</sentences>	<sentences sloka="1.4">
		<sanskrit>
namaḥ purastād atha pṛṣṭhatas te
namostu te sarvata eva sarva
anantavīryāmitavikramas tvaṃ
sarvaṃ samāpnoṣi tatosi sarvaḥ 1</sanskrit>
	</sentences>	<sentences sloka="1.41">
		<sanskrit>
sakheti matvā prasabhaṃ yad uktaṃ
he kṛṣṇa he yādava he sakheti
ajānatā mahimānaṃ tavedaṃ
mayā pramādāt praṇayena vāpi 1</sanskrit>
	</sentences>	<sentences sloka="1.42">
		<sanskrit>
yac cāvahāsārtham asatkṛtosi
vihāraśayyāsanabhojaneṣu
ekothavāpy acyuta tatsamakṣaṃ
tat kṣāmaye tvām aham aprameyam 1</sanskrit>
	</sentences>	<sentences sloka="1.43">
		<sanskrit>
pitāsi lokasya carācarasya
tvam asya pūjyaś ca gurur garīyān
na tvatsamosty abhyadhikaḥ kutonyo
lokatrayepy apratimaprabhāva 1</sanskrit>
	</sentences>	<sentences sloka="1.44">
		<sanskrit>
tasmāt praṇamya praṇidhāya kāyaṃ
prasādaye tvām aham īśam īḍyam
piteva putrasya sakheva sakhyuḥ
priyaḥ priyāyārhasi deva soḍhum 1</sanskrit>
	</sentences>	<sentences sloka="1.45">
		<sanskrit>
adṛṣṭapūrvaṃ hṛṣitosmi dṛṣṭvā
bhayena ca pravyathitaṃ mano me
tad eva me darśaya deva rūpaṃ
prasīda deveśa jagannivāsa 1</sanskrit>
	</sentences>	<sentences sloka="1.46">
		<sanskrit>
kirīṭinaṃ gadinaṃ cakrahastaṃ
icchāmi tvāṃ draṣṭum ahaṃ tathaiva
tenaiva rūpeṇa caturbhujena
sahastrabāho bhava viśvamūrte 1</sanskrit>
	</sentences>	<sentences sloka="1.47">
		<sanskrit>
śrībhagavān uvāca
mayā prasannena tavārjunedaṃ
rūpaṃ paraṃ darśitam ātmayogāt
tejomayaṃ viśvam anantam ādyaṃ
yan me tvadanyena na dṛṣṭapūrvam 1</sanskrit>
	</sentences>	<sentences sloka="1.48">
		<sanskrit>
na veda yajñādhyayanair na dānaiḥ
na ca kriyābhir na tapobhir ugraiḥ
evaṃrūpaḥ śakya ahaṃ nṛloke
draṣṭuṃ tvadanyena kurupravīra 1</sanskrit>
	</sentences>	<sentences sloka="1.49">
		<sanskrit>
mā te vyathā mā ca vimūḍhabhāvo
dṛṣṭvā rūpaṃ ghoram īdṛṅ mamedam
vyapetabhīḥ prītamanāḥ punas tvaṃ
tad eva me rūpam idaṃ prapaśya 1</sanskrit>
	</sentences>	<sentences sloka="1.5">
		<sanskrit>
sañjaya uvāca
ity arjunaṃ vāsudevas tathoktvā
svakaṃ rūpaṃ darśayām āsa bhūyaḥ
āśvāsayām āsa ca bhītam enaṃ
bhūtvā punaḥ saumyavapur mahātmā 1</sanskrit>
	</sentences>	<sentences sloka="1.51">
		<sanskrit>
arjuna uvāca
dṛṣṭvedaṃ mānuṣaṃ rūpaṃ tava saumyaṃ janārdana
idānīm asmi saṃvṛttaḥ sacetāḥ prakṛtiṃ gataḥ 1</sanskrit>
	</sentences>	<sentences sloka="1.52">
		<sanskrit>
śrībhagavān uvāca
sudurdarśam idaṃ rūpaṃ dṛṣṭvān asi yan mama
devā apy asya rūpasya nityaṃ darśanakāṅkṣiṇaḥ 1</sanskrit>
	</sentences>	<sentences sloka="1.53">
		<sanskrit>
nāhaṃ vedair na tapasā na dānena na cejyayā
śakya evaṃvidho draṣṭuṃ dṛṣṭavān asi māṃ yathā
1</sanskrit>
	</sentences>	<sentences sloka="1.54">
		<sanskrit>
bhaktyā tv ananyayā śakya aham evaṃvidhorjuna
jñātuṃ draṣṭuṃ ca tattvena praveṣṭuṃ ca paraṃtapa
1</sanskrit>
	</sentences>	<sentences sloka="1.55">
		<sanskrit>
matkarmakṛn matparamo madbhaktaḥ saṅgavarjitaḥ
nirvairaḥ sarvabhūteṣu yaḥ sa mām eti pāṇḍava 1</sanskrit>
	</sentences></root>