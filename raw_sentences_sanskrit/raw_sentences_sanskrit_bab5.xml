<?xml version="1.0" encoding="UTF-8"?>
<root>	<sentences sloka="5.1">
		<sanskrit>V. atha pañcamodhyāyaḥ.  (saṃnyāsayogaḥ) arjuna uvāca saṃnyāsaṃ karmaṇāṃ kṛṣṇa punar yogaṃ ca śaṃsasi yac chreya etayor ekaṃ tan me brūhi suniścitam</sanskrit>
	</sentences>	<sentences sloka="5.2">
		<sanskrit>śrībhagavān uvāca saṃnyāsaḥ karmayogaś ca niḥśreyasakarāv ubhau tayos tu karmasaṃnyāsāt karmayogo viśiṣyate</sanskrit>
	</sentences>	<sentences sloka="5.3">
		<sanskrit>jñeyaḥ sa nityasaṃnyāsī yo na dveṣṭi na kāṅkṣati nirdvandvo hi mahābāho sukhaṃ bandhāt pramucyate 5.3</sanskrit>
	</sentences>	<sentences sloka="5.4">
		<sanskrit>sāṃkhyayogau pṛthag bālāḥ pravadanti na paṇḍitāḥ ekam apy āsthitaḥ samyag ubhayor vindate phalam 5.4</sanskrit>
	</sentences>	<sentences sloka="5.5">
		<sanskrit>yat sāṃkhyaiḥ prāpyate sthānaṃ tad yogair api gamyate ekaṃ sāṃkhyaṃ ca yogaṃ ca yaḥ paśyati sa paśyati</sanskrit>
	</sentences>	<sentences sloka="5.6">
		<sanskrit>saṃnyāsas tu mahābāho duḥkham āptum ayogataḥ yogayukto munir brahma nacireṇādhigacchati</sanskrit>
	</sentences>	<sentences sloka="5.7">
		<sanskrit>yogayukto viśuddhātmā vijitātmā jitendriyaḥ sarvabhūtātmabhūtātmā kurvann api na lipyate</sanskrit>
	</sentences>	<sentences sloka="5.8">
		<sanskrit>naiva kiṃcit karomīti yukto manyeta tattvavit paśyañ śṛṇvan spṛśañ jighrann aśnan gacchan svapañ śvasan</sanskrit>
	</sentences>	<sentences sloka="5.9">
		<sanskrit>pralapan visṛjan gṛhṇann unmiṣan nimiṣann api indriyāṇīndriyārtheṣu vartanta iti dhārayan</sanskrit>
	</sentences>	<sentences sloka="5.10">
		<sanskrit>brahmaṇy ādhāya karmāṇi saṅgaṃ tyaktvā karoti yaḥ lipyate na sa pāpena padmapatram ivāmbhasā</sanskrit>
	</sentences>	<sentences sloka="5.11">
		<sanskrit>kāyena manasā buddhyā kevalair indriyair api yoginaḥ karma kurvanti saṅgaṃ tyaktvātmaśuddhaye</sanskrit>
	</sentences>	<sentences sloka="5.12">
		<sanskrit>yuktaḥ karmaphalaṃ tyaktvā śāntim āpnoti naiṣṭhikīm ayuktaḥ kāmakāreṇa phale sakto nibadhyate</sanskrit>
	</sentences>	<sentences sloka="5.13">
		<sanskrit>sarvakarmāṇi manasā saṃnyasyāste sukhaṃ vaśī navadvāre pure dehī naiva kurvan na kārayan</sanskrit>
	</sentences>	<sentences sloka="5.14">
		<sanskrit>na kartṛtvaṃ na karmāṇi lokasya sṛjati prabhuḥ na karmaphalasaṃyogaṃ svabhāvas tu pravartate</sanskrit>
	</sentences>	<sentences sloka="5.15">
		<sanskrit>nādatte kasyacit pāpaṃ na caiva sukṛtaṃ vibhuḥ ajñānenāvṛtaṃ jñānaṃ tena muhyanti jantavaḥ</sanskrit>
	</sentences>	<sentences sloka="5.16">
		<sanskrit>jñānena tu tad ajñānaṃ yeṣāṃ nāśitam ātmanaḥ teṣām ādityavaj jñānaṃ prakāśayati tat param</sanskrit>
	</sentences>	<sentences sloka="5.17">
		<sanskrit>tadbuddhayas tadātmānas tanniṣṭhās tatparāyaṇāḥ gacchanty apunarāvṛttiṃ jñānanirdhūtakalmaṣāḥ</sanskrit>
	</sentences>	<sentences sloka="5.18">
		<sanskrit>vidyāvinayasaṃpanne brāhmaṇe gavi hastini śuni caiva śvapāke ca paṇḍitāḥ samadarśinaḥ</sanskrit>
	</sentences>	<sentences sloka="5.19">
		<sanskrit>ihaiva tair jitaḥ sargo yeṣāṃ sāmye sthitaṃ manaḥ nirdoṣaṃ hi samaṃ brahma tasmād brahmaṇi te sthitāḥ</sanskrit>
	</sentences>	<sentences sloka="5.20">
		<sanskrit>na prahṛṣyet priyaṃ prāpya nodvijet prāpya cāpriyam sthirabuddhir asaṃmūḍho brahmavid brahmaṇi sthitaḥ</sanskrit>
	</sentences>	<sentences sloka="5.21">
		<sanskrit>bāhyasparśeṣv asaktātmā vindaty ātmani yat sukham sa brahmayogayuktātmā sukham akṣayam aśnute</sanskrit>
	</sentences>	<sentences sloka="5.22">
		<sanskrit>ye hi saṃsparśajā bhogā duḥkhayonaya eva te ādyantavantaḥ kaunteya na teṣu ramate budhaḥ</sanskrit>
	</sentences>	<sentences sloka="5.23">
		<sanskrit>śaknotīhaiva yaḥ soḍhuṃ prāk śarīravimokṣaṇāt kāmakrodhodbhavaṃ vegaṃ sa yuktaḥ sa sukhī naraḥ</sanskrit>
	</sentences>	<sentences sloka="5.24">
		<sanskrit>yontaḥsukhontarārāmas tathāntarjyotir eva yaḥ sa yogī brahmanirvāṇaṃ brahmabhūtodhigacchati</sanskrit>
	</sentences>	<sentences sloka="5.25">
		<sanskrit>labhante brahmanirvāṇam ṛṣayaḥ kṣīṇakalmaṣāḥ chinnadvaidhā yatātmānaḥ sarvabhūtahite ratāḥ</sanskrit>
	</sentences>	<sentences sloka="5.26">
		<sanskrit>kāmakrodhaviyuktānāṃ yatīnāṃ yatacetasām abhito brahmanirvāṇaṃ vartate viditātmanām</sanskrit>
	</sentences>	<sentences sloka="5.27">
		<sanskrit>sparśān kṛtvā bahir bāhyāṃś cakṣuś caivāntare bhruvoḥ prāṇāpānau samau kṛtvā nāsābhyantaracāriṇau</sanskrit>
	</sentences>	<sentences sloka="5.28">
		<sanskrit>yatendriyamanobuddhirmunir mokṣaparāyaṇaḥ vigatecchābhayakrodho yaḥ sadā mukta eva saḥ</sanskrit>
	</sentences>	<sentences sloka="5.29">
		<sanskrit>bhoktāraṃ yajñatapasāṃ sarvalokamaheśvaram suhṛdaṃ sarvabhūtānāṃ jñātvā māṃ śāntim ṛcchati</sanskrit>
	</sentences></root>