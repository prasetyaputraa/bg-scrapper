<?xml version="1.0" encoding="UTF-8"?>
<root>	<sentences sloka="12.1">
		<sanskrit>XII. atha dvādaśodhyāyaḥ.  (bhaktiyogaḥ) arjuna uvāca evaṃ satatayuktā ye bhaktās tvāṃ paryupāsate ye cāpy akṣaram avyaktaṃ teṣāṃ ke yogavittamāḥ</sanskrit>
	</sentences>	<sentences sloka="12.2">
		<sanskrit>śrībhagavān uvāca mayy āveśya mano ye māṃ nityayuktā upāsate śraddhayā parayopetāḥ te me yuktatamā matāḥ</sanskrit>
	</sentences>	<sentences sloka="12.3">
		<sanskrit>ye tv akṣaram anirdeśyaṃ avyaktaṃ paryupāsate sarvatragam acintyaṃ ca kūṭasthaṃ acalaṃ dhruvam</sanskrit>
	</sentences>	<sentences sloka="12.4">
		<sanskrit>saṃniyamyendriyagrāmaṃ sarvatra samabuddhayāḥ te prāpnuvanti mām eva sarvabhūtahite ratāḥ</sanskrit>
	</sentences>	<sentences sloka="12.5">
		<sanskrit>kleśodhikataras teṣāṃ avyaktāsaktacetasām avyaktā hi gatir duḥkhaṃ dehavadbhir avāpyate</sanskrit>
	</sentences>	<sentences sloka="12.6">
		<sanskrit>ye tu sarvāṇi karmāṇi mayi saṃnyasya matparaḥ ananyenaiva yogena māṃ dhyāyanta upāsate</sanskrit>
	</sentences>	<sentences sloka="12.7">
		<sanskrit>teṣāṃ ahaṃ samuddhartā mṛtyusaṃsārasāgarāt bhavāmi na cirāt pārtha mayy āveśitacetasām</sanskrit>
	</sentences>	<sentences sloka="12.8">
		<sanskrit>mayy eva mana ādhatsva mayi buddhiṃ niveśaya nivasiṣyasi mayy eva ata ūrdhvaṃ na saṃśayaḥ</sanskrit>
	</sentences>	<sentences sloka="12.9">
		<sanskrit>atha cittaṃ samādhātuṃ na śaknoṣi mayi sthiram abhyāsayogena tato mām ichāptuṃ dhanaṃjaya</sanskrit>
	</sentences>	<sentences sloka="12.10">
		<sanskrit>abhyāsepy asamarthosi matkarmaparamo bhava madartham api karmāṇi kurvan siddhim avāpsyasi</sanskrit>
	</sentences>	<sentences sloka="12.11">
		<sanskrit>athaitad apy aśaktosi kartuṃ madyogam āśritaḥ sarvakarmaphalatyāgaṃ tataḥ kuru yatātmavān</sanskrit>
	</sentences>	<sentences sloka="12.12">
		<sanskrit>śreyo hi jñānam abhyāsāj jñānād dhyānaṃ viśiṣyate dhyānāt karmaphalatyāgas tyāgāc chāntir anantaram</sanskrit>
	</sentences>	<sentences sloka="12.13">
		<sanskrit>adveṣṭā sarvabhūtānāṃ maitraḥ karuṇa eva ca nirmamo nirahaṃkāraḥ samaduḥkhasukhaḥ kṣamī</sanskrit>
	</sentences>	<sentences sloka="12.14">
		<sanskrit>saṃtuṣṭaḥ satataṃ yogī yatātmā dṛḍhaniścayaḥ mayy arpitamanobuddhir yo madbhaktaḥ sa me priyaḥ</sanskrit>
	</sentences>	<sentences sloka="12.15">
		<sanskrit>yasmān nodvijate loko lokān nodvijate ca yaḥ harṣāmarṣabhayodvegair mukto yaḥ sa ca me priyaḥ</sanskrit>
	</sentences>	<sentences sloka="12.16">
		<sanskrit>anapekṣaḥ śucir dakṣa udāsīno gatavyathaḥ sarvārambhaparityāgī yo madbhaktaḥ sa me priyaḥ</sanskrit>
	</sentences>	<sentences sloka="12.17">
		<sanskrit>yo na hṛṣyati na dveṣṭi na śocati na kāṅkṣati śubhāśubhaparityāgī bhaktimān yaḥ sa me priyaḥ</sanskrit>
	</sentences>	<sentences sloka="12.18">
		<sanskrit>samaḥ śatrau ca mitre ca tathā mānāpamānayoḥ śītoṣṇasukhaduḥkheṣu samaḥ saṅgavivarjitaḥ</sanskrit>
	</sentences>	<sentences sloka="12.19">
		<sanskrit>tulyanindāstutir maunī saṃtuṣṭo yena kenacit aniketaḥ sthiramatir bhaktimān me priyo naraḥ</sanskrit>
	</sentences>	<sentences sloka="12.20">
		<sanskrit>ye tu dharmyāmṛtam idaṃ yathoktaṃ paryupāsate śraddadhānā matparamā bhaktās tetīva me priyāḥ</sanskrit>
	</sentences></root>