<?xml version="1.0" encoding="UTF-8"?>
<root>	<sentences sloka="16.1">
		<sanskrit>XVI. atha ṣoḍaśodhyāyaḥ. (daivāsurasaṃpadvibhāgayogaḥ) śrībhagavān uvāca abhayaṃ sattvasaṃśuddhir jñānayogavyavasthitiḥ dānaṃ damaś ca yajñaś ca svādhyāyas tapa ārjavam</sanskrit>
	</sentences>	<sentences sloka="16.2">
		<sanskrit>ahiṃsā satyam akrodhas tyāgaḥ śāntir apaiśunam dayā bhūteṣv aloluptvaṃ mārdavaṃ hrīr acāpalam</sanskrit>
	</sentences>	<sentences sloka="16.3">
		<sanskrit>tejaḥ kṣamā dhṛtiḥ śaucam adroho nātimānitā bhavanti saṃpadaṃ daivīm abhijātasya bhārata</sanskrit>
	</sentences>	<sentences sloka="16.4">
		<sanskrit>dambho darpobhimānaś ca krodhaḥ pāruṣyam eva ca ajñānaṃ cābhijātasya pārtha saṃpadam āsurīm</sanskrit>
	</sentences>	<sentences sloka="16.5">
		<sanskrit>daivī saṃpad vimokṣāya nibandhāyāsurī matā mā śucaḥ saṃpadaṃ daivīm abhijātosi pāṇḍava</sanskrit>
	</sentences>	<sentences sloka="16.6">
		<sanskrit>dvau bhūtasargau lokesmin daiva āsura eva ca daivo vistaraśaḥ prokta āsuraṃ pārtha me śṛṇu</sanskrit>
	</sentences>	<sentences sloka="16.7">
		<sanskrit>pravṛttiṃ ca nivṛttiṃ ca janā na vidur āsurāḥ na śaucaṃ nāpi cācāro na satyaṃ teṣu vidyate</sanskrit>
	</sentences>	<sentences sloka="16.8">
		<sanskrit>asatyam apratiṣṭhaṃ te jagad āhur anīśvaram aparasparasaṃbhūtaṃ kim anyat kāmahaitukam</sanskrit>
	</sentences>	<sentences sloka="16.9">
		<sanskrit>etāṃ dṛṣṭim avaṣṭabhya naṣṭātmānolpabuddhayaḥ prabhavanty ugrakarmāṇaḥ kṣayāya jagatohitāḥ</sanskrit>
	</sentences>	<sentences sloka="16.10">
		<sanskrit>kāmam āśritya duṣpūraṃ dambhamānamadānvitāḥ mohād gṛhītvāsadgrāhān pravartanteśucivratāḥ</sanskrit>
	</sentences>	<sentences sloka="16.11">
		<sanskrit>cintām aparimeyāṃ ca pralayāntām upāśritāḥ kāmopabhogaparamā etāvad iti niścitāḥ</sanskrit>
	</sentences>	<sentences sloka="16.12">
		<sanskrit>āśāpāśaśatair baddhāḥ kāmakrodhaparāyaṇāḥ īhante kāmabhogārtham anyāyenārthasaṃcayān</sanskrit>
	</sentences>	<sentences sloka="16.13">
		<sanskrit>idam adya mayā labdham imaṃ prāpsye manoratham idam astīdam api me bhaviṣyati punar dhanam</sanskrit>
	</sentences>	<sentences sloka="16.14">
		<sanskrit>asau mayā hataḥ śatrur haniṣye cāparān api īśvaro.aham ahaṃ bhogī siddhohaṃ balavān sukhī</sanskrit>
	</sentences>	<sentences sloka="16.15">
		<sanskrit>āḍhyobhijanavān asmi konyosti sadṛśo mayā yakṣye dāsyāmi modiṣya ity ajñānavimohitāḥ</sanskrit>
	</sentences>	<sentences sloka="16.16">
		<sanskrit>anekacittavibhrāntā mohajālasamāvṛtāḥ prasaktāḥ kāmabhogeṣu patanti narakeśucau</sanskrit>
	</sentences>	<sentences sloka="16.17">
		<sanskrit>ātmasaṃbhāvitāḥ stabdhā dhanamānamadānvitāḥ yajante nāmayajñais te dambhenāvidhipūrvakam</sanskrit>
	</sentences>	<sentences sloka="16.18">
		<sanskrit>ahaṃkāraṃ balaṃ darpaṃ kāmaṃ krodhaṃ ca saṃśritāḥ mām ātmaparadeheṣu pradviṣantobhyasūyakāḥ</sanskrit>
	</sentences>	<sentences sloka="16.19">
		<sanskrit>tān ahaṃ dviṣataḥ krurān saṃsāreṣu narādhamān kṣipāmy ajasram aśubhān āsurīṣv eva yoniṣu</sanskrit>
	</sentences>	<sentences sloka="16.20">
		<sanskrit>āsurīṃ yonim āpannā mūḍhā janmanijanmani mām aprāpyaiva kaunteya tato yānty adhamāṃ gatim</sanskrit>
	</sentences>	<sentences sloka="16.21">
		<sanskrit>trividhaṃ narakasyedaṃ dvāraṃ nāśanam ātmanaḥ kāmaḥ krodhas tathā lobhas tasmād etat trayaṃ tyajet</sanskrit>
	</sentences>	<sentences sloka="16.22">
		<sanskrit>etair vimuktaḥ kaunteya tamodvārais tribhir naraḥ ācaraty ātmanaḥ śreyas tato yāti parāṃ gatim</sanskrit>
	</sentences>	<sentences sloka="16.23">
		<sanskrit>yaḥ śāstravidhim utsṛjya vartate kāmakārataḥ na sa siddhim avāpnoti na sukhaṃ na parāṃ gatim</sanskrit>
	</sentences>	<sentences sloka="16.24">
		<sanskrit>tasmāc chāstraṃ pramāṇaṃ te kāryākāryavyavasthitau jñātvā śāstravidhānoktaṃ karma kartum ihārhasi</sanskrit>
	</sentences></root>