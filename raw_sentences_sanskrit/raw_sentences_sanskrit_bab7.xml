<?xml version="1.0" encoding="UTF-8"?>
<root>	<sentences sloka="7.1">
		<sanskrit>VII. atha saptamodhyāyaḥ.  (jñānavijñānayogaḥ) śrībhagavān uvāca mayy āsaktamanāḥ pārtha yogaṃ yuñjan madāśrayaḥ asaṃśayaṃ samagraṃ māṃ yathā jñāsyasi tac chṛṇu 7.1</sanskrit>
	</sentences>	<sentences sloka="7.2">
		<sanskrit>jñānaṃ tehaṃ savijñānam idaṃ vakṣyāmy aśeṣataḥ yaj jñātvā neha bhūyo.anyaj jñātavyam avaśiṣyate</sanskrit>
	</sentences>	<sentences sloka="7.3">
		<sanskrit>manuṣyāṇāṃ sahasreṣu kaścid yatati siddhaye yatatām api siddhānāṃ kaścin māṃ vetti tattvataḥ 7.3</sanskrit>
	</sentences>	<sentences sloka="7.4">
		<sanskrit>bhūmir āponalo vāyuḥ khaṃ mano buddhir eva ca ahaṃkāra itīyaṃ me bhinnā prakṛtir aṣṭadhā</sanskrit>
	</sentences>	<sentences sloka="7.5">
		<sanskrit>apareyam itas tvanyāṃ prakṛtiṃ viddhi me parām jīvabhūtāṃ mahābāho yayedaṃ dhāryate jagat</sanskrit>
	</sentences>	<sentences sloka="7.6">
		<sanskrit>etadyonīni bhūtāni sarvāṇīty upadhāraya ahaṃ kṛtsnasya jagataḥ prabhavaḥ pralayas tathā</sanskrit>
	</sentences>	<sentences sloka="7.7">
		<sanskrit>mattaḥ parataraṃ nānyat kiṃcid asti dhanaṃjaya mayi sarvam idaṃ protaṃ sūtre maṇigaṇā iva</sanskrit>
	</sentences>	<sentences sloka="7.8">
		<sanskrit>raso.aham apsu kaunteya prabhāsmi śaśisūryayoḥ praṇavaḥ sarvavedeṣu śabdaḥ khe pauruṣaṃ nṛṣu</sanskrit>
	</sentences>	<sentences sloka="7.9">
		<sanskrit>puṇyo gandhaḥ pṛthivyāṃ ca tejaś cāsmi vibhāvasau jīvanaṃ sarvabhūteṣu tapaś cāsmi tapasviṣu</sanskrit>
	</sentences>	<sentences sloka="7.10">
		<sanskrit>bījaṃ māṃ sarvabhūtānāṃ viddhi pārtha sanātanam buddhir buddhimatām asmi tejas tejasvinām aham</sanskrit>
	</sentences>	<sentences sloka="0.11">
		<sanskrit>balaṃ balavatāṃ cāhaṃ kāmarāgavivarjitam dharmāviruddho bhūteṣu kāmo.asmi bharatarṣabha 7</sanskrit>
	</sentences>	<sentences sloka="7.12">
		<sanskrit>ye caiva sātvikā bhāvā rājasās tāmasāś ca ye matta eveti tān viddhi na tv ahaṃ teṣu te mayi</sanskrit>
	</sentences>	<sentences sloka="7.13">
		<sanskrit>tribhir guṇamayair bhāvair ebhiḥ sarvam idaṃ jagat mohitaṃ nābhijānāti mām ebhyaḥ param avyayam</sanskrit>
	</sentences>	<sentences sloka="7.14">
		<sanskrit>daivī hy eṣā guṇamayī mama māyā duratyayā mām eva ye prapadyante māyām etāṃ taranti te</sanskrit>
	</sentences>	<sentences sloka="7.15">
		<sanskrit>na māṃ duṣkṛtino mūḍhāḥ prapadyante narādhamāḥ māyayāpahṛtajñānā āsuraṃ bhāvam āśritāḥ</sanskrit>
	</sentences>	<sentences sloka="7.16">
		<sanskrit>caturvidhā bhajante māṃ janāḥ sukṛtinorjuna ārto jijñāsur arthārthī jñānī ca bharatarṣabha</sanskrit>
	</sentences>	<sentences sloka="7.17">
		<sanskrit>teṣāṃ jñānī nityayukta ekabhaktir viśiṣyate priyo hi jñāninotyartham ahaṃ sa ca mama priyaḥ</sanskrit>
	</sentences>	<sentences sloka="7.18">
		<sanskrit>udārāḥ sarva evaite jñānī tv ātmaiva me matam āsthitaḥ sa hi yuktātmā mām evānuttamāṃ gatim</sanskrit>
	</sentences>	<sentences sloka="7.19">
		<sanskrit>bahūnāṃ janmanām ante jñānavān māṃ prapadyate vāsudevaḥ sarvam iti sa mahātmā sudurlabhaḥ</sanskrit>
	</sentences>	<sentences sloka="7.20">
		<sanskrit>kāmais tais tair hṛtajñānāḥ prapadyantenyadevatāḥ taṃ taṃ niyamam āsthāya prakṛtyā niyatāḥ svayā</sanskrit>
	</sentences>	<sentences sloka="7.21">
		<sanskrit>yo yo yāṃ yāṃ tanuṃ bhaktaḥ śraddhayārcitum icchati tasya tasyācalāṃ śraddhāṃ tām eva vidadhāmy aham</sanskrit>
	</sentences>	<sentences sloka="7.22">
		<sanskrit>sa tayā śraddhayā yuktas tasyārādhanam īhate labhate ca tataḥ kāmān mayaivaḥ vihitān hi tān</sanskrit>
	</sentences>	<sentences sloka="0.23">
		<sanskrit>antavat tu phalaṃ teṣāṃ tad bhavaty alpamedhasām devān devayajo yānti madbhaktā yānti mām api 7</sanskrit>
	</sentences>	<sentences sloka="7.24">
		<sanskrit>avyaktaṃ vyaktim āpannaṃ manyante mām abuddhayaḥ paraṃ bhāvam ajānanto mamāvyayam anuttamam</sanskrit>
	</sentences>	<sentences sloka="7.25">
		<sanskrit>nāhaṃ prakāśaḥ sarvasya yogamāyāsamāvṛtaḥ mūḍhoyaṃ nābhijānāti loko mām ajam avyayam</sanskrit>
	</sentences>	<sentences sloka="7.26">
		<sanskrit>vedāhaṃ samatītāni vartamānāni cārjuna bhaviṣyāṇi ca bhūtāni māṃ tu veda na kaścana</sanskrit>
	</sentences>	<sentences sloka="7.27">
		<sanskrit>icchādveṣasamutthena dvandvamohena bhārata sarvabhūtāni saṃmohaṃ sarge yānti paraṃtapa</sanskrit>
	</sentences>	<sentences sloka="7.28">
		<sanskrit>yeṣāṃ tv antagataṃ pāpaṃ janānāṃ puṇyakarmaṇām te dvandvamohanirmuktā bhajante māṃ dṛḍhavratāḥ</sanskrit>
	</sentences>	<sentences sloka="7.29">
		<sanskrit>jarāmaraṇamokṣāya mām āśritya yatanti ye te brahma tad viduḥ kṛtsnam adhyātmaṃ karma cākhilam</sanskrit>
	</sentences>	<sentences sloka="7.30">
		<sanskrit>sādhibhūtādhidaivaṃ māṃ sādhiyajñaṃ ca ye viduḥ prayāṇakālepi ca māṃ te vidur yuktacetasaḥ</sanskrit>
	</sentences></root>