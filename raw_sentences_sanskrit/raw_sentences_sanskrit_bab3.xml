<?xml version="1.0" encoding="UTF-8"?>
<root>	<sentences sloka="3.1">
		<sanskrit>III. atha tṛtīyodhyāyaḥ.  (karmayogaḥ) arjuna uvāca jyāyasī cet karmaṇas te matā buddhir janārdana tat kiṃ karmaṇi ghore māṃ niyojayasi keśava</sanskrit>
	</sentences>	<sentences sloka="3.2">
		<sanskrit>vyāmiśreṇeva vākyena buddhiṃ mohayasīva me tad ekaṃ vada niścitya yena śreyoham āpnuyām</sanskrit>
	</sentences>	<sentences sloka="3.3">
		<sanskrit>śrībhagavān uvāca lokesmin dvividhā niṣṭhā purā proktā mayānagha jñānayogena sāṅkhyānāṃ karmayogena yoginām</sanskrit>
	</sentences>	<sentences sloka="3.4">
		<sanskrit>na karmaṇām anārambhān naiṣkarmyaṃ puruṣośnute na ca saṃnyasanād eva siddhiṃ samadhigacchati</sanskrit>
	</sentences>	<sentences sloka="3.5">
		<sanskrit>na hi kaścit kṣaṇam api jātu tiṣṭhaty akarmakṛt kāryate hy avaśaḥ karma sarvaḥ prakṛtijair guṇaiḥ</sanskrit>
	</sentences>	<sentences sloka="3.6">
		<sanskrit>karmendriyāṇi saṃyamya ya āste manasā smaran indriyārthān vimūḍhātmā mithyācāraḥ sa ucyate</sanskrit>
	</sentences>	<sentences sloka="3.7">
		<sanskrit>yas tv indriyāṇi manasā niyamyārabhaterjuna karmaindriyaiḥ karmayogam asaktaḥ sa viśiṣyate</sanskrit>
	</sentences>	<sentences sloka="3.8">
		<sanskrit>niyataṃ kuru karma tvaṃ karma jyāyo hy akarmaṇaḥ śarīrayātrāpi ca te na prasidhyed akarmaṇaḥ</sanskrit>
	</sentences>	<sentences sloka="3.9">
		<sanskrit>yajñārthāt karmaṇonyatra lokoyaṃ karmabandhanaḥ tadarthaṃ karma kaunteya muktasaṅgaḥ samācara</sanskrit>
	</sentences>	<sentences sloka="3.10">
		<sanskrit>sahayajñāḥ prajāḥ sṛṣṭvā purovāca prajāpatiḥ anena prasaviṣyadhvam eṣa vostv iṣṭakāmadhuk</sanskrit>
	</sentences>	<sentences sloka="3.11">
		<sanskrit>devān bhāvayatānena te devā bhāvayantu vaḥ parasparaṃ bhāvayantaḥ śreyaḥ param avāpsyatha</sanskrit>
	</sentences>	<sentences sloka="3.12">
		<sanskrit>iṣṭān bhogān hi vo devā dāsyante yajñabhāvitāḥ tair dattān apradāyaibhyo yo bhuṅkte stena eva saḥ</sanskrit>
	</sentences>	<sentences sloka="3.13">
		<sanskrit>yajñaśiṣṭāśinaḥ santo mucyante sarvakilbiṣaiḥ bhuñjate te tv aghaṃ pāpā ye pacanty ātmakāraṇāt</sanskrit>
	</sentences>	<sentences sloka="3.14">
		<sanskrit>annād bhavanti bhūtāni parjanyād annasaṃbhavaḥ yajñād bhavati parjanyo yajñaḥ karmasamudbhavaḥ</sanskrit>
	</sentences>	<sentences sloka="3.15">
		<sanskrit>karma brahmodbhavaṃ viddhi brahmākṣarasamudbhavam tasmāt sarvagataṃ brahma nityaṃ yajñe pratiṣṭhitam</sanskrit>
	</sentences>	<sentences sloka="3.16">
		<sanskrit>evaṃ pravartitaṃ cakraṃ nānuvartayatīha yaḥ aghāyur indriyārāmo moghaṃ pārtha sa jīvati</sanskrit>
	</sentences>	<sentences sloka="3.17">
		<sanskrit>yas tv ātmaratir eva syād ātmatṛptaś ca mānavaḥ ātmany eva ca saṃtuṣṭas tasya kāryaṃ na vidyate</sanskrit>
	</sentences>	<sentences sloka="3.18">
		<sanskrit>naiva tasya kṛtenārtho nākṛteneha kaścana na cāsya sarvabhūteṣu kaścid arthavyapāśrayaḥ</sanskrit>
	</sentences>	<sentences sloka="3.19">
		<sanskrit>tasmād asaktaḥ satataṃ kāryaṃ karma samācara asakto hy ācaran karma param āpnoti pūruṣaḥ</sanskrit>
	</sentences>	<sentences sloka="3.20">
		<sanskrit>karmaṇaiva hi saṃsiddhim āsthitā janakādayaḥ lokasaṃgraham evāpi saṃpaśyan kartum arhasi</sanskrit>
	</sentences>	<sentences sloka="0.21">
		<sanskrit>yadyad ācarati śreṣṭhas tattad evetaro janaḥ sa yat pramāṇaṃ kurute lokas tad anuvartate 3</sanskrit>
	</sentences>	<sentences sloka="3.22">
		<sanskrit>na me pārthāsti kartavyaṃ triṣu lokeṣu kiṃcana nānavāptam avāptavyaṃ varta eva ca karmaṇi</sanskrit>
	</sentences>	<sentences sloka="3.23">
		<sanskrit>yadi hy ahaṃ na varteyaṃ jātu karmaṇy atandritaḥ mama vartmānuvartante manuṣyāḥ pārtha sarvaśaḥ</sanskrit>
	</sentences>	<sentences sloka="3.24">
		<sanskrit>utsīdeyur ime lokā na kuryāṃ karma ced aham saṃkarasya ca kartā syām upahanyām imāḥ prajāḥ</sanskrit>
	</sentences>	<sentences sloka="3.25">
		<sanskrit>saktāḥ karmaṇy avidvāṃso yathā kurvanti bhārata kuryād vidvāṃs tathāsaktaś cikīrṣur lokasaṃgraham</sanskrit>
	</sentences>	<sentences sloka="3.26">
		<sanskrit>na buddhibhedaṃ janayed ajñānāṃ karmasaṃginām joṣayet sarvakarmāṇi vidvān yuktaḥ samācaran</sanskrit>
	</sentences>	<sentences sloka="3.27">
		<sanskrit>prakṛteḥ kriyamāṇāni guṇaiḥ karmāṇi sarvaśaḥ ahaṃkāravimūḍhātmā kartāham iti manyate</sanskrit>
	</sentences>	<sentences sloka="3.28">
		<sanskrit>tattvavit tu mahābāho guṇakarmavibhāgayoḥ guṇā guṇeṣu vartanta iti matvā na sajjate</sanskrit>
	</sentences>	<sentences sloka="3.29">
		<sanskrit>prakṛter guṇasaṃmūḍhāḥ sajjante guṇakarmasu tān akṛtsnavido mandān kṛtsnavin na vicālayet</sanskrit>
	</sentences>	<sentences sloka="3.30">
		<sanskrit>mayi sarvāṇi karmāṇi saṃnyasyādhyātmacetasā nirāśīr nirmamo bhūtvā yudhyasva vigatajvaraḥ</sanskrit>
	</sentences>	<sentences sloka="3.31">
		<sanskrit>ye me matam idaṃ nityam anutiṣṭhanti mānavāḥ śraddhāvantonasūyanto mucyante tepi karmabhiḥ</sanskrit>
	</sentences>	<sentences sloka="3.32">
		<sanskrit>ye tv etad abhyasūyanto nānutiṣṭhanti me matam sarvajñānavimūḍhāṃs tān viddhi naṣṭān acetasaḥ</sanskrit>
	</sentences>	<sentences sloka="3.33">
		<sanskrit>sadṛśaṃ ceṣṭate svasyāḥ prakṛter jñānavān api prakṛtiṃ yānti bhūtāni nigrahaḥ kiṃ kariṣyati</sanskrit>
	</sentences>	<sentences sloka="3.34">
		<sanskrit>indriyasyendriyasyārthe rāgadveṣau vyavasthitau tayor na vaśam āgacchhet tau hy asya paripanthinau</sanskrit>
	</sentences>	<sentences sloka="3.35">
		<sanskrit>śreyān svadharmo viguṇaḥ paradharmāt svanuṣṭhitāt svadharme nidhanaṃ śreyaḥ paradharmo bhayāvahaḥ</sanskrit>
	</sentences>	<sentences sloka="3.36">
		<sanskrit>arjuna uvāca atha kena prayuktoyaṃ pāpaṃ carati pūruṣaḥ anicchann api vārṣṇeya balād iva niyojitaḥ</sanskrit>
	</sentences>	<sentences sloka="3.37">
		<sanskrit>śrībhagavān uvāca kāma eṣa krodha eṣa rajoguṇasamudbhavaḥ mahāśano mahāpāpmā viddhy enam iha vairiṇam</sanskrit>
	</sentences>	<sentences sloka="3.38">
		<sanskrit>dhūmenāvriyate vanhir yathādarśo malena ca yatholbenāvṛto garbhas tathā tenedam āvṛtam</sanskrit>
	</sentences>	<sentences sloka="3.39">
		<sanskrit>āvṛtaṃ jñānam etena jñānino nityavairiṇā kāmarupeṇa kaunteya duṣpūreṇānalena ca</sanskrit>
	</sentences>	<sentences sloka="3.40">
		<sanskrit>indriyāṇi mano buddhir asyādhiṣṭhānam ucyate etair vimohayaty eṣa jñānam āvṛtya dehinam</sanskrit>
	</sentences>	<sentences sloka="3.41">
		<sanskrit>tasmāt tvam indriyāṇy ādau niyamya bharatarṣabha pāpmānaṃ prajahi hy enaṃ jñānavijñānanāśanam</sanskrit>
	</sentences>	<sentences sloka="3.42">
		<sanskrit>indriyāṇi parāṇy āhur indriyebhyaḥ paraṃ manaḥ manasas tu parā buddhir yo buddheḥ paratas tu saḥ</sanskrit>
	</sentences>	<sentences sloka="3.43">
		<sanskrit>evaṃ buddheḥ paraṃ buddhvā saṃstabhyātmānam ātmanā jahi śatruṃ mahābāho kāmarūpaṃ durāsadam</sanskrit>
	</sentences></root>