<?xml version="1.0" encoding="UTF-8"?>
<root>	<sentences sloka="2.1">
		<sanskrit>II. atha dvitīyodhyāyaḥ.  (sāṅkhyayogaḥ) sañjaya uvāca taṃ tathā kṛpayāviṣṭam aśrupūrṇākulekṣaṇam viṣīdantam idaṃ vākyam uvāca madhusūdanaḥ</sanskrit>
	</sentences>	<sentences sloka="2.2">
		<sanskrit>śrībhagavān uvāca kutas tvā kaśmalam idaṃ viṣame samupasthitam anāryajuṣṭam asvargyam akīrtikaram arjuna</sanskrit>
	</sentences>	<sentences sloka="2.3">
		<sanskrit>klaibyaṃ mā sma gamaḥ pārtha naitat tvayy upapadyate kṣudraṃ hṛdayadaurbalyaṃ tyaktvottiṣṭha paraṃtapa 2.3</sanskrit>
	</sentences>	<sentences sloka="2.4">
		<sanskrit>arjuna uvāca kathaṃ bhīṣmam ahaṃ sāṅkhye droṇaṃ ca madhusūdana iṣubhiḥ pratiyotsyāmi pūjārhāv arisūdana</sanskrit>
	</sentences>	<sentences sloka="2.5">
		<sanskrit>gurūn ahatvā hi mahānubhāvān śreyo bhoktuṃ bhaikṣyam apīha loke hatvārthakāmāṃstu gurunihaiva bhuñjjīya bhogān rudhirapradigdhān</sanskrit>
	</sentences>	<sentences sloka="2.6">
		<sanskrit>na caitad vidmaḥ kataran no garīyo yad vā jayema yadi vā no jayeyuḥ yān eva hatvā na jijīviṣāmas tevasthitāḥ pramukhe dhārtarāṣṭrāḥ</sanskrit>
	</sentences>	<sentences sloka="2.7">
		<sanskrit>kārpaṇyadoṣopahatasvabhāvaḥ pṛcchāmi tvāṃ dharmasaṃmūḍhacetāḥ yac chreyaḥ syān niścitaṃ brūhi tan me śiṣyastehaṃ śādhi māṃ tvāṃ prapannam</sanskrit>
	</sentences>	<sentences sloka="2.8">
		<sanskrit>na hi prapaśyāmi mamāpanudyād yac chokam ucchoṣaṇam indriyāṇām avāpya bhūmāv asapatnam ṛddhaṃ rājyaṃ surāṇām api cādhipatyam</sanskrit>
	</sentences>	<sentences sloka="2.9">
		<sanskrit>sañjaya uvāca evam uktvā hṛṣīkeśaṃ guḍākeśaḥ paraṃtapaḥ na yotsya iti govindam uktvā tūṣṇīṃ babhūva ha</sanskrit>
	</sentences>	<sentences sloka="2.10">
		<sanskrit>tam uvāca hṛṣīkeśaḥ prahasann iva bhārata senayor ubhayor madhye viṣīdantam idaṃ vacaḥ</sanskrit>
	</sentences>	<sentences sloka="2.11">
		<sanskrit>śrībhagavān uvāca aśocyān anvaśocas tvaṃ prajñāvādāṃś ca bhāṣase gatāsūn agatāsūṃś ca nānuśocanti paṇḍitāḥ</sanskrit>
	</sentences>	<sentences sloka="2.12">
		<sanskrit>natv evāhaṃ jātu nāsaṃ na tvaṃ neme janādhipāḥ na caiva na bhaviṣyāmaḥ sarve vayam ataḥ param</sanskrit>
	</sentences>	<sentences sloka="2.13">
		<sanskrit>dehinosmin yathā dehe kaumāraṃ yauvanaṃ jarā tathā dehāntaraprāptir dhīras tatra na muhyati</sanskrit>
	</sentences>	<sentences sloka="2.14">
		<sanskrit>mātrāsparśās tu kaunteya śītoṣṇasukhaduḥkhadāḥ āgamāpāyinonityās tāṃs titikṣasva bhārata</sanskrit>
	</sentences>	<sentences sloka="2.15">
		<sanskrit>yaṃ hi na vyathayanty ete puruṣaṃ puruṣarṣabha samaduḥkhasukhaṃ dhīraṃ somṛtatvāya kalpate</sanskrit>
	</sentences>	<sentences sloka="2.16">
		<sanskrit>nāsato vidyate bhāvo nābhāvo vidyate sataḥ ubhayor api dṛṣṭo.antas tv anayos tattvadarśibhiḥ</sanskrit>
	</sentences>	<sentences sloka="2.17">
		<sanskrit>avināśi tu tad viddhi yena sarvam idaṃ tatam vināśam avyayasyāsya na kaścit kartum arhati</sanskrit>
	</sentences>	<sentences sloka="2.18">
		<sanskrit>antavanta ime dehā nityasyoktāḥ śarīriṇaḥ anāśinoprameyasya tasmād yudhyasva bhārata</sanskrit>
	</sentences>	<sentences sloka="2.19">
		<sanskrit>ya enaṃ vetti hantāraṃ yaś cainaṃ manyate hatam ubhau tau na vijānīto nāyaṃ hanti na hanyate</sanskrit>
	</sentences>	<sentences sloka="2.20">
		<sanskrit>na jāyate mriyate vā kadācin nāyaṃ bhūtvā bhavitā vā na bhūyaḥ ajo nityaḥ śāśvatoyaṃ purāṇo na hanyate hanyamāne śarīre</sanskrit>
	</sentences>	<sentences sloka="2.21">
		<sanskrit>vedāvināśinaṃ nityaṃ ya enam ajam avyayam kathaṃ sa puruṣaḥ pārtha kaṃ ghātayati hanti kam</sanskrit>
	</sentences>	<sentences sloka="2.20">
		<sanskrit>vāsāṃsi jīrṇāni yathā vihāya navāni gṛhṇāti naroparāṇi tathā śarīrāṇi vihāya jīrṇāni anyāni saṃyāti navāni dehī</sanskrit>
	</sentences>	<sentences sloka="2.23">
		<sanskrit>nainaṃ chindanti śastrāṇi nainaṃ dahati pāvakaḥ na cainaṃ kledayanty āpo na śoṣayati mārutaḥ</sanskrit>
	</sentences>	<sentences sloka="2.24">
		<sanskrit>acchedyoyam adāhyoyam akledyośoṣya eva ca nityaḥ sarvagataḥ sthāṇur acaloyaṃ sanātanaḥ</sanskrit>
	</sentences>	<sentences sloka="2.25">
		<sanskrit>avyaktoyam acintyoyam avikaryoyam ucyate tasmād evaṃ viditvainaṃ nānuśocitum arhasi</sanskrit>
	</sentences>	<sentences sloka="2.26">
		<sanskrit>atha cainaṃ nityajātaṃ nityaṃ vā manyase mṛtam tathāpi tvaṃ mahābāho naivaṃ śocitum arhasi</sanskrit>
	</sentences>	<sentences sloka="2.27">
		<sanskrit>jātasya hi dhruvo mṛtyur dhruvaṃ janma mṛtasya ca tasmād aparihāryerthe na tvaṃ śocitum arhasi</sanskrit>
	</sentences>	<sentences sloka="2.28">
		<sanskrit>avyaktādīni bhūtāni vyaktamadhyāni bhārata avyaktanidhanāny eva tatra kā paridevanā</sanskrit>
	</sentences>	<sentences sloka="2.29">
		<sanskrit>āścaryavat paśyati kaścid enam āścaryavad vadati tathaiva cānyaḥ āścaryavac cainam anyaḥ śṛṇoti śrutvāpy enaṃ veda na caiva kaścit</sanskrit>
	</sentences>	<sentences sloka="2.30">
		<sanskrit>dehī nityam avadhyoyaṃ dehe sarvasya bhārata tasmāt sarvāṇi bhūtāni na tvaṃ śocitum arhasi</sanskrit>
	</sentences>	<sentences sloka="2.31">
		<sanskrit>svadharmam api cāvekṣya na vikampitum arhasi dharmyād dhi yuddhāc chreyonyat kṣatriyasya na vidyate</sanskrit>
	</sentences>	<sentences sloka="2.32">
		<sanskrit>yadṛcchayā copapannaṃ svargadvāram apāvṛtam sukhinaḥ kṣatriyāḥ pārtha labhante yuddham īdṛśam</sanskrit>
	</sentences>	<sentences sloka="2.33">
		<sanskrit>atha cet tvam imaṃ dhārmyaṃ saṅgrāmaṃ na kariṣyasi tataḥ svadharmaṃ kīrtiṃ ca hitvā pāpam avāpsyasi</sanskrit>
	</sentences>	<sentences sloka="2.34">
		<sanskrit>akīrtiṃ cāpi bhūtāni kathayiṣyanti tevyayām saṃbhāvitasya cākīrtir maraṇād atiricyate</sanskrit>
	</sentences>	<sentences sloka="2.35">
		<sanskrit>bhayād raṇād uparataṃ maṃsyante tvāṃ mahārathāḥ yeṣāṃ ca tvaṃ bahumato bhūtvā yāsyasi lāghavam</sanskrit>
	</sentences>	<sentences sloka="2.36">
		<sanskrit>avācyavādāṃś ca bahūn vadiṣyanti tavāhitāḥ nindantas tava sāmarthyaṃ tato duḥkhataraṃ nu kim</sanskrit>
	</sentences>	<sentences sloka="2.37">
		<sanskrit>hato vā prāpsyasi svargaṃ jitvā vā bhokṣyase mahīm tasmād uttiṣṭha kaunteya yuddhāya kṛtaniścayaḥ</sanskrit>
	</sentences>	<sentences sloka="2.38">
		<sanskrit>sukhaduḥkhe same kṛtvā lābhālābhau jayājayau tato yuddhāya yujyasva naivaṃ pāpam avāpsyasi</sanskrit>
	</sentences>	<sentences sloka="2.39">
		<sanskrit>eṣā tebhihitā sāṅkhye buddhir yoge tv imāṃ śṛṇu buddhyā yukto yayā pārtha karmabandhaṃ prahāsyasi</sanskrit>
	</sentences>	<sentences sloka="2.40">
		<sanskrit>nehābhikramanāśosti pratyavāyo na vidyate svalpam apy asya dharmasya trāyate mahato bhayāt</sanskrit>
	</sentences>	<sentences sloka="2.41">
		<sanskrit>vyavasāyātmikā buddhir ekeha kurunandana bahuśākhā hy anantāś ca buddhayovyavasāyinām</sanskrit>
	</sentences>	<sentences sloka="2.42">
		<sanskrit>yām imāṃ puṣpitāṃ vācaṃ pravadanty avipaścitaḥ vedavādaratāḥ pārtha nānyad astīti vādinaḥ</sanskrit>
	</sentences>	<sentences sloka="2.43">
		<sanskrit>kāmātmānaḥ svargaparā janmakarmaphalapradām kriyāviśeṣabahulāṃ bhogaiśvaryagatiṃ prati</sanskrit>
	</sentences>	<sentences sloka="2.44">
		<sanskrit>bhogaiśvaryaprasaktānāṃ tayāpahṛtacetasām vyavasāyātmikā buddhiḥ samādhau na vidhīyate</sanskrit>
	</sentences>	<sentences sloka="2.45">
		<sanskrit>traiguṇyaviṣayā vedā nistraiguṇyo bhavārjuna nirdvandvo nityasatvastho niryogakṣema ātmavān</sanskrit>
	</sentences>	<sentences sloka="2.46">
		<sanskrit>yāvān artha udapāne sarvataḥ saṃplutodake tāvān sarveṣu vedeṣu brāhmaṇasya vijānataḥ</sanskrit>
	</sentences>	<sentences sloka="2.47">
		<sanskrit>karmaṇy evādhikāras te mā phaleṣu kadācana mā karmaphalahetur bhūr mā te saṅgostv akarmaṇi</sanskrit>
	</sentences>	<sentences sloka="2.48">
		<sanskrit>yogasthaḥ kuru karmāṇi saṅgaṃ tyaktvā dhanañjaya siddhyasiddhyoḥ samo bhūtvā samatvaṃ yoga ucyate</sanskrit>
	</sentences>	<sentences sloka="2.49">
		<sanskrit>dūreṇa hy avaraṃ karma buddhiyogād dhanañjaya buddhau śaraṇam anviccha kṛpaṇāḥ phalahetavaḥ</sanskrit>
	</sentences>	<sentences sloka="2.50">
		<sanskrit>buddhiyukto jahātīha ubhe sukṛtaduṣkṛte tasmād yogāya yujyasva yogaḥ karmasu kauśalam</sanskrit>
	</sentences>	<sentences sloka="2.51">
		<sanskrit>karmajaṃ buddhiyuktā hi phalaṃ tyaktvā manīṣiṇaḥ janmabandhavinirmuktāḥ padaṃ gacchhanty anāmayam</sanskrit>
	</sentences>	<sentences sloka="2.52">
		<sanskrit>yadā te mohakalilaṃ buddhir vyatitariṣyati tadā gantāsi nirvedaṃ śrotavyasya śrutasya ca</sanskrit>
	</sentences>	<sentences sloka="2.53">
		<sanskrit>śrutivipratipannā te yadā sthāsyati niścalā samādhāv acalā buddhis tadā yogam avāpsyasi</sanskrit>
	</sentences>	<sentences sloka="2.54">
		<sanskrit>arjuna uvāca sthitaprajñasya kā bhāṣā samādhisthasya keśava sthitadhīḥ kiṃ prabhāṣeta kim āsīta vrajeta kim</sanskrit>
	</sentences>	<sentences sloka="2.55">
		<sanskrit>śrībhagavān uvāca prajahāti yadā kāmān sarvān pārtha manogatān ātmany evātmanā tuṣṭaḥ sthitaprajñas tadocyate</sanskrit>
	</sentences>	<sentences sloka="2.56">
		<sanskrit>duḥkheṣv anudvignamanāḥ sukheṣu vigataspṛhaḥ vītarāgabhayakrodhaḥ sthitadhīr munir ucyate</sanskrit>
	</sentences>	<sentences sloka="2.57">
		<sanskrit>yaḥ sarvatrānabhisnehas tattatprāpya śubhāśubham nābhinandati na dveṣṭi tasya prajñā pratiṣṭhitā</sanskrit>
	</sentences>	<sentences sloka="2.58">
		<sanskrit>yadā saṃharate cāyaṃ kūrmoṅgānīva sarvaśaḥ indriyāṇīndriyārthebhyas tasya prajñā pratiṣṭhitā</sanskrit>
	</sentences>	<sentences sloka="2.59">
		<sanskrit>viṣayā vinivartante nirāhārasya dehinaḥ rasavarjaṃ rasopy asya paraṃ dṛṣṭvā nivartate</sanskrit>
	</sentences>	<sentences sloka="2.60">
		<sanskrit>yatato hy api kaunteya puruṣasya vipaścitaḥ indriyāṇi pramāthīni haranti prasabhaṃ manaḥ</sanskrit>
	</sentences>	<sentences sloka="2.61">
		<sanskrit>tāni sarvāṇi saṃyamya yukta āsīta matparaḥ vaśe hi yasyendriyāṇi tasya prajñā pratiṣṭhitā</sanskrit>
	</sentences>	<sentences sloka="2.62">
		<sanskrit>dhyāyato viṣayān puṃsaḥ saṅgas teṣūpajāyate saṅgāt sañjāyate kāmaḥ kāmāt krodhobhijāyate</sanskrit>
	</sentences>	<sentences sloka="2.63">
		<sanskrit>krodhād bhavati saṃmohaḥ saṃmohāt smṛtivibhramaḥ smṛtibhraṃśād buddhināśo buddhināśāt praṇaśyati</sanskrit>
	</sentences>	<sentences sloka="2.64">
		<sanskrit>rāgadveṣavimuktais tu viṣayān indriyaiś caran ātmavaśyair vidheyātmā prasādam adhigacchati</sanskrit>
	</sentences>	<sentences sloka="2.65">
		<sanskrit>prasāde sarvaduḥkhānāṃ hānir asyopajāyate prasannacetaso hy āśu buddhiḥ paryavatiṣṭhate</sanskrit>
	</sentences>	<sentences sloka="2.66">
		<sanskrit>nāsti buddhir ayuktasya na cāyuktasya bhāvanā na cābhāvayataḥ śāntir aśāntasya kutaḥ sukham .</sanskrit>
	</sentences>	<sentences sloka="2.67">
		<sanskrit>indriyāṇāṃ hi caratāṃ yan manonuvidhīyate tad asya harati prajñāṃ vāyur nāvam ivāmbhasi</sanskrit>
	</sentences>	<sentences sloka="2.68">
		<sanskrit>tasmād yasya mahābāho nigṛhītāni sarvaśaḥ indriyāṇīndriyārthebhyas tasya prajñā pratiṣṭhitā</sanskrit>
	</sentences>	<sentences sloka="2.69">
		<sanskrit>yā niśā sarvabhūtānāṃ tasyāṃ jāgarti saṃyamī yasyāṃ jāgrati bhūtāni sā niśā paśyato muneḥ</sanskrit>
	</sentences>	<sentences sloka="2.70">
		<sanskrit>āpūryamāṇam acalapratiṣṭhaṃ samudram āpaḥ praviśanti yadvat tadvat kāmā yaṃ praviśanti sarve sa śāntim āpnoti na kāmakāmī</sanskrit>
	</sentences>	<sentences sloka="2.71">
		<sanskrit>vihāya kāmān yaḥ sarvān pumāṃś carati niḥspṛhaḥ nirmamo nirahaṃkāraḥ sa śāntim adhigacchhati</sanskrit>
	</sentences>	<sentences sloka="2.72">
		<sanskrit>eṣā brāhmī sthitiḥ pārtha naināṃ prāpya vimuhyati sthitvāsyām antakālepi brahmanirvāṇam ṛcchati</sanskrit>
	</sentences></root>