<?xml version="1.0" encoding="UTF-8"?>
<root>	<sentences sloka="14.1">
		<sanskrit>XIV. atha caturdaśodhyāyaḥ. (guṇatrayavibhāgayogaḥ) śrībhagavān uvāca paraṃ bhūyaḥ pravakṣyāmi jñānānāṃ jñānam uttamam yaj jñātvā munayaḥ sarve parāṃ siddhim ito gatāḥ</sanskrit>
	</sentences>	<sentences sloka="14.2">
		<sanskrit>idaṃ jñānam upāśritya mama sādharmyam āgatāḥ sargepi nopajāyante pralaye na vyathanti ca</sanskrit>
	</sentences>	<sentences sloka="14.3">
		<sanskrit>mama yonir mahad brahma tasmin garbhaṃ dadhāmy aham saṃbhavaḥ sarvabhūtānāṃ tato bhavati bhārata</sanskrit>
	</sentences>	<sentences sloka="14.4">
		<sanskrit>sarvayoniṣu kaunteya mūrtayaḥ saṃbhavanti yāḥ tāsāṃ brahma mahad yonir ahaṃ bījapradaḥ pitā</sanskrit>
	</sentences>	<sentences sloka="14.5">
		<sanskrit>sattvaṃ rajas tama iti guṇāḥ prakṛtisambhavāḥ nibadhnanti mahābāho dehe dehinam avyayam</sanskrit>
	</sentences>	<sentences sloka="14.6">
		<sanskrit>tatra sattvaṃ nirmalatvāt prakāśakam anāmayam sukhasaṅgena badhnāti jñānasaṅgena cānagha</sanskrit>
	</sentences>	<sentences sloka="14.7">
		<sanskrit>rajo rāgātmakaṃ viddhi tṛṣṇāsaṅgasamudbhavam tan nibadhnāti kaunteya karmasaṅgena dehinam</sanskrit>
	</sentences>	<sentences sloka="14.8">
		<sanskrit>tamas tv ajñānajaṃ viddhi mohanaṃ sarvadehinām pramādālasyanidrābhis tan nibadhnāti bhārata</sanskrit>
	</sentences>	<sentences sloka="14.9">
		<sanskrit>sattvaṃ sukhe saṃjayati rajaḥ karmaṇi bhārata jñānam āvṛtya tu tamaḥ pramāde saṃjayaty uta</sanskrit>
	</sentences>	<sentences sloka="4.10">
		<sanskrit>rajas tamaś cābhibhūya sattvaṃ bhavati bhārata rajaḥ sattvaṃ tamaś caiva tamaḥ sattvaṃ rajas tathā 1</sanskrit>
	</sentences>	<sentences sloka="4.11">
		<sanskrit>sarvadvāreṣu dehesmin prakāśa upajāyate jñānaṃ yadā tadā vidyād vivṛddhaṃ sattvam ity uta 1</sanskrit>
	</sentences>	<sentences sloka="4.12">
		<sanskrit>lobhaḥ pravṛttir ārambhaḥ karmaṇām aśamaḥ spṛhā rajasy etāni jāyante vivṛddhe bharatarṣabha 1</sanskrit>
	</sentences>	<sentences sloka="4.13">
		<sanskrit>aprakāśopravṛttiś ca pramādo moha eva ca tamasy etāni jāyante vivṛddhe kurunandana 1</sanskrit>
	</sentences>	<sentences sloka="4.14">
		<sanskrit>yadā sattve pravṛddhe tu pralayaṃ yāti dehabhṛt tadottamavidāṃ lokān amalān pratipadyate 1</sanskrit>
	</sentences>	<sentences sloka="4.15">
		<sanskrit>rajasi pralayaṃ gatvā karmasaṅgiṣu jāyate tathā pralīnas tamasi mūḍhayoniṣu jāyate 1</sanskrit>
	</sentences>	<sentences sloka="4.16">
		<sanskrit>karmaṇaḥ sukṛtasyāhuḥ sāttvikaṃ nirmalaṃ phalam rajasas tu phalaṃ duḥkham ajñānaṃ tamasaḥ phalam 1</sanskrit>
	</sentences>	<sentences sloka="4.17">
		<sanskrit>sattvāt saṃjāyate jñānaṃ rajaso lobha eva ca pramādamohau tamaso bhavatojñānam eva ca 1</sanskrit>
	</sentences>	<sentences sloka="4.18">
		<sanskrit>ūrdhvaṃ gacchanti sattvasthā madhye tiṣṭhanti rājasāḥ jaghanyaguṇavṛttisthā adho gacchhanti tāmasāḥ 1</sanskrit>
	</sentences>	<sentences sloka="4.19">
		<sanskrit>nānyaṃ guṇebhyaḥ kartāraṃ yadā draṣṭānupaśyati guṇebhyaś ca paraṃ vetti madbhāvaṃ sodhigacchhati 1</sanskrit>
	</sentences>	<sentences sloka="4.20">
		<sanskrit>guṇān etān atītya trīn dehī dehasamudbhavān janmamṛtyujarāduḥkhair vimuktomṛtam aśnute 1</sanskrit>
	</sentences>	<sentences sloka="4.21">
		<sanskrit>arjuna uvāca kair liṅgais trīn guṇān etān atīto bhavati prabho kimācāraḥ kathaṃ caitāṃs trīn guṇān ativartate 1</sanskrit>
	</sentences>	<sentences sloka="4.22">
		<sanskrit>śrībhagavān uvāca prakāśaṃ ca pravṛttiṃ ca moham eva ca pāṇḍava ta dveṣṭi saṃpravṛttāni na nivṛttāni kāṅkṣati 1</sanskrit>
	</sentences>	<sentences sloka="4.23">
		<sanskrit>udāsīnavad āsīno guṇair yo na vicālyate guṇā vartanta ity eva yovatiṣṭhati neṅgate 1</sanskrit>
	</sentences>	<sentences sloka="4.24">
		<sanskrit>samaduḥkhasukhaḥ svasthaḥ samaloṣṭāśmakāñcanaḥ tulyapriyāpriyo dhīras tulyanindātmasaṃstutiḥ 1</sanskrit>
	</sentences>	<sentences sloka="4.25">
		<sanskrit>mānāpamānayos tulyas tulyo mitrāripakṣayoḥ sarvārambhaparityāgī guṇātītaḥ sa ucyate 1</sanskrit>
	</sentences>	<sentences sloka="4.26">
		<sanskrit>māṃ ca yovyabhicāreṇa bhaktiyogena sevate sa guṇān samatītyaitān brahmabhūyāya kalpate 1</sanskrit>
	</sentences>	<sentences sloka="4.27">
		<sanskrit>brahmaṇo hi pratiṣṭhāham amṛtasyāvyayasya ca śāśvatasya ca dharmasya sukhasyaikāntikasya ca 1</sanskrit>
	</sentences></root>