<?xml version="1.0" encoding="UTF-8"?>
<root>	<sentences sloka="10.1">
		<sanskrit>X. atha daśamodhyāyaḥ.  (vibhūtiyogaḥ) śrībhagavānuvāca bhūya eva mahābāho śṛṇu me paramaṃ vacaḥ yat tehaṃ prīyamāṇāya vakṣyāmi hitakāmyayā</sanskrit>
	</sentences>	<sentences sloka="10.2">
		<sanskrit>na me viduḥ suragaṇāḥ prabhavaṃ na maharṣayaḥ aham ādir hi devānāṃ maharṣīṇāṃ ca sarvaśaḥ</sanskrit>
	</sentences>	<sentences sloka="10.3">
		<sanskrit>yo mām ajam anādiṃ ca vetti lokamaheśvaram asaṃmūḍhaḥ sa martyeṣu sarvapāpaiḥ pramucyate</sanskrit>
	</sentences>	<sentences sloka="10.4">
		<sanskrit>buddhir jñānam asaṃmohaḥ kṣamā satyaṃ damaḥ śamaḥ sukhaṃ duḥkhaṃ bhavobhāvo bhayaṃ cābhayam eva ca</sanskrit>
	</sentences>	<sentences sloka="10.5">
		<sanskrit>ahiṃsā samatā tuṣṭis tapo dānaṃ yaśoyaśaḥ bhavanti bhāvā bhūtānāṃ matta eva pṛthagvidhāḥ</sanskrit>
	</sentences>	<sentences sloka="10.6">
		<sanskrit>maharṣayaḥ sapta pūrve catvāro manavas tathā madbhāvā mānasā jātā yeṣāṃ loka imāḥ prajāḥ</sanskrit>
	</sentences>	<sentences sloka="10.7">
		<sanskrit>etāṃ vibhūtiṃ yogaṃ ca mama yo vetti tattvataḥ sovikampena yogena yujyate nātra saṃśayaḥ</sanskrit>
	</sentences>	<sentences sloka="10.8">
		<sanskrit>ahaṃ sarvasya prabhavo mattaḥ sarvaṃ pravartate iti matvā bhajante māṃ budhā bhāvasamanvitāḥ</sanskrit>
	</sentences>	<sentences sloka="10.9">
		<sanskrit>maccittā madgataprāṇā bodhayantaḥ parasparam kathayantaś ca māṃ nityaṃ tuṣyanti ca ramanti ca</sanskrit>
	</sentences>	<sentences sloka="10.10">
		<sanskrit>teṣāṃ satatayuktānāṃ bhajatāṃ prītipūrvakam dadāmi buddhiyogaṃ taṃ yena mām upayānti te</sanskrit>
	</sentences>	<sentences sloka="10.11">
		<sanskrit>teṣām evānukampārtham aham ajñānajaṃ tamaḥ nāśayāmy ātmabhāvastho jñānadīpena bhāsvatā</sanskrit>
	</sentences>	<sentences sloka="10.12">
		<sanskrit>arjuna uvāca paraṃ brahma paraṃ dhāma pavitraṃ paramaṃ bhavān puruṣaṃ śāśvataṃ divyam ādidevam ajaṃ vibhum</sanskrit>
	</sentences>	<sentences sloka="10.13">
		<sanskrit>āhus tvām ṛṣayaḥ sarve devarṣir nāradas tathā asito devalo vyāsaḥ svayaṃ caiva bravīṣi me</sanskrit>
	</sentences>	<sentences sloka="10.14">
		<sanskrit>sarvam etad ṛtaṃ manye yan māṃ vadasi keśava na hi te bhagavan vyaktiṃ vidur devā na dānavāḥ</sanskrit>
	</sentences>	<sentences sloka="10.15">
		<sanskrit>svayam evātmanātmānaṃ vettha tvaṃ puruṣottama bhūtabhāvana bhūteśa devadeva jagatpate</sanskrit>
	</sentences>	<sentences sloka="10.16">
		<sanskrit>vaktum arhasy aśeṣeṇa divyā hy ātmavibhūtayaḥ yābhir vibhūtibhir lokān imāṃs tvaṃ vyāpya tiṣṭhasi</sanskrit>
	</sentences>	<sentences sloka="10.17">
		<sanskrit>kathaṃ vidyām ahaṃ yogiṃs tvāṃ sadā paricintayan keṣu keṣu ca bhāveṣu cintyosi bhagavan mayā</sanskrit>
	</sentences>	<sentences sloka="10.18">
		<sanskrit>vistareṇātmano yogaṃ vibhūtiṃ ca janārdana bhūyaḥ kathaya tṛptir hi śṛṇvato nāsti memṛtam</sanskrit>
	</sentences>	<sentences sloka="10.19">
		<sanskrit>śrībhagavān uvāca hanta te kathayiṣyāmi divyā hy ātmavibhūtayaḥ prādhānyataḥ kuruśreṣṭha nāsty anto vistarasya me</sanskrit>
	</sentences>	<sentences sloka="10.20">
		<sanskrit>aham ātmā guḍākeśa sarvabhūtāśayasthitaḥ aham ādiś ca madhyaṃ ca bhūtānām anta eva ca</sanskrit>
	</sentences>	<sentences sloka="10.21">
		<sanskrit>ādityānām ahaṃ viṣṇur jyotiṣāṃ ravir aṃśumān marīcir marutām asmi nakṣatrāṇām ahaṃ śaśī</sanskrit>
	</sentences>	<sentences sloka="10.22">
		<sanskrit>vedānāṃ sāmavedosmi devānām asmi vāsavaḥ indriyāṇāṃ manaś cāsmi bhūtānām asmi cetanā</sanskrit>
	</sentences>	<sentences sloka="10.23">
		<sanskrit>rudrāṇāṃ śaṃkaraś cāsmi vitteśo yakṣarakṣasām vasūnāṃ pāvakaś cāsmi meruḥ śikhariṇām aham</sanskrit>
	</sentences>	<sentences sloka="10.24">
		<sanskrit>purodhasāṃ ca mukhyaṃ māṃ viddhi pārtha bṛhaspatim senānīnām ahaṃ skandaḥ sarasām asmi sāgaraḥ</sanskrit>
	</sentences>	<sentences sloka="10.25">
		<sanskrit>maharṣīṇāṃ bhṛgur ahaṃ girām asmy ekam akṣaram yajñānāṃ japayajñosmi sthāvarāṇāṃ himālayaḥ</sanskrit>
	</sentences>	<sentences sloka="10.26">
		<sanskrit>aśvatthaḥ sarvavṛkṣāṇāṃ devarṣīṇāṃ ca nāradaḥ gandharvāṇāṃ citrarathaḥ siddhānāṃ kapilo muniḥ</sanskrit>
	</sentences>	<sentences sloka="10.27">
		<sanskrit>uccaiḥśravasam aśvānāṃ viddhi mām amṛtodbhavam airāvataṃ gajendrāṇāṃ narāṇāṃ ca narādhipam</sanskrit>
	</sentences>	<sentences sloka="10.28">
		<sanskrit>āyudhānām ahaṃ vajraṃ dhenūnām asmi kāmadhuk prajanaś cāsmi kandarpaḥ sarpāṇām asmi vāsukiḥ</sanskrit>
	</sentences>	<sentences sloka="10.29">
		<sanskrit>anantaś cāsmi nāgānāṃ varuṇo yādasām aham pitṛṇām aryamā cāsmi yamaḥ saṃyamatām aham</sanskrit>
	</sentences>	<sentences sloka="10.30">
		<sanskrit>pralhādaś cāsmi daityānāṃ kālaḥ kalayatām aham mṛgāṇāṃ ca mṛgendrohaṃ vainateyaś ca pakṣiṇām</sanskrit>
	</sentences>	<sentences sloka="10.31">
		<sanskrit>pavanaḥ pavatām asmi rāmaḥ śastrabhṛtām aham jhaṣāṇāṃ makaraś cāsmi strotasām asmi jāhnavī</sanskrit>
	</sentences>	<sentences sloka="10.32">
		<sanskrit>sargāṇām ādir antaś ca madhyaṃ caivāham arjuna adhyātmavidyā vidyānāṃ vādaḥ pravadatām aham</sanskrit>
	</sentences>	<sentences sloka="10.33">
		<sanskrit>akṣarāṇām akārosmi dvandvaḥ sāmāsikasya ca aham evākṣayaḥ kālo dhātāhaṃ viśvatomukhaḥ</sanskrit>
	</sentences>	<sentences sloka="10.34">
		<sanskrit>mṛtyuḥ sarvaharaś cāham udbhavaś ca bhaviṣyatām kīrtiḥ śrīr vāk ca nārīṇāṃ smṛtir medhā dhṛtiḥ kṣamā</sanskrit>
	</sentences>	<sentences sloka="10.35">
		<sanskrit>bṛhatsāma tathā sāmnāṃ gāyatrī chandasām aham māsānāṃ mārgaśīrṣoham ṛtūnāṃ kusumākaraḥ</sanskrit>
	</sentences>	<sentences sloka="10.36">
		<sanskrit>dyutaṃ chalayatām asmi tejas tejasvinām aham jayosmi vyavasāyosmi sattvaṃ sattvavatām aham</sanskrit>
	</sentences>	<sentences sloka="10.37">
		<sanskrit>vṛṣṇīnāṃ vāsudevosmi pāṇḍavānāṃ dhanaṃjayaḥ munīnām apy ahaṃ vyāsaḥ kavīnām uśanā kaviḥ</sanskrit>
	</sentences>	<sentences sloka="10.38">
		<sanskrit>daṇḍo damayatām asmi nītir asmi jigīṣatām maunaṃ caivāsmi guhyānāṃ jñānaṃ jñānavatām aham</sanskrit>
	</sentences>	<sentences sloka="10.39">
		<sanskrit>yac cāpi sarvabhūtānāṃ bījaṃ tad aham arjuna na tad asti vinā yat syān mayā bhūtaṃ carācaram</sanskrit>
	</sentences>	<sentences sloka="10.40">
		<sanskrit>nāntosti mama divyānāṃ vibhūtīnāṃ paraṃtapa eṣa tūddeśataḥ prokto vibhūter vistaro mayā</sanskrit>
	</sentences>	<sentences sloka="10.41">
		<sanskrit>yad yad vibhūtimat sattvaṃ śrīmad ūrjitam eva vā tat tad evāvagaccha tvaṃ mama tejoṃśasaṃbhavam</sanskrit>
	</sentences>	<sentences sloka="10.42">
		<sanskrit>athavā bahunaitena kiṃ jñātena tavārjuna viṣṭabhyāham idaṃ kṛtsnam ekāṃśena sthito jagat</sanskrit>
	</sentences></root>